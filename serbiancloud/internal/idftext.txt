Više od polovine Romkinja uda se pre 18. godine

Neki od ključnih razloga za stupanje u maloletnički brak su podređen položaj žene, snažna uloga socijalnih normi poput kulta nevinosti, siromaštvo i nedostatak znanja o braku i seksu
četvrtak, 07.12.2017. u 15:25
Više od 50 odsto Romkinja u Srbiji se uda pre navršene 18 godine a neki od ključnih razloga za stupanje u maloletnički brak su podređen položaj žene, snažna uloga socijalnih normi poput kulta nevinosti, siromaštvo i nedostatak znanja o braku i seksu, rečeno je danas na predstavljanju istraživanja o dečijim brakovima u romskoj populaciji u Srbiji.

Predstavljajući nalaze istraživanja koje je sproveo Etnografski institut SANU, naučni saradnik te ustanove Ivan Đorđević kazao je da je istraživanje trebalo da omogući uvid u praksu maloletničkih brakova iz perspektive samih pripadnika romske zajednice.

„Nalazi istraživanja pokazuju da je ekonomski faktor čest motiv za maloletnički brak u romskoj zajednici, da se obrazovanje posmatra kao načelno poželjno, ali suštinski nepotrebno a za devojčice i nepreporučljivo, dok je udaja praktično posledica prvog seksualnog odnosa „, kazao je Đorđević na skupu u Beogradu.

Navodeći da je četiri odsto Romkinja rodilo dete pre navršene 15. godine a da je 43 odsto devojčica iz romskih naselja starih od 15 od 19 godina već udato, direktorka Romskog ženskog centra Bibija Slavica Vasić kazala je da su siromaštvo, neravnomerna raspodela moći, stereotipi i kontrola nad ženskim telima glavni uzroci maloletničkih brakova.

„Devojčice čine 73 odsto bračnih partnera mlađih od 14 godina. Stupanjem u brak, te devojčice odustaju od školovanja a i drastično se smanjuje mogućnost da se zaposle”, navela je Slavica Vasić.

Ona je ocenila da romska zajednica pokazuje otpor i da se zatvara prema pokušajima sa strane da se tema dečijih brakova otvori ali je i dodala da ni nadležne institucije nisu naročito zainteresovane za rešavanje tog problema.

Navodeći da su maloletnički brakovi u Srbiji karakteristični za najsiromašnije zajednice i ruralne sredine, direktor UNICEF u Srbiji Mišel Sen Lo ocenio je da začuđuje što je broj takvih brakova u porastu.

„Istraživanje nema za cilj da bilo koga stigmatizuje već da popuni praznine kada je reč o znanjima zašto se praksa maloletničkih brakova održala”, kazao je Sen Lo.

On je dodao da takva praksa ima negativne posledice ne samo po devojčice koje prerano stupaju u brak, već i po društvo u celini kroz povećanje izdataka za zdravstvenu i socijalnu zaštitu.

Istraživanje je sproveo Etnografski institut SANU od marta do juna ove godine, metodom dubinskog intervjua i u njemu je učestvovalo 70 ispitanika iz romskih zajednica u Beogradu, Kragujevcu, Pirotu, Vranju i Novom Bečeju.(Beta)tekstu „Titov ’Jadran’ muti vodu Crne Gore i Hrvatske“, objavljenom 26. novembra u „Politici“, N. Đurić piše da je školski brod „Jadran“ postao kamen spoticanja između dve zemlje.

Istina u vezi sa vim brodom je složenija nego što se misli. Naime, u Beogradu je 1926. godine doneta odluka, na sastanku pomorsko-propagandne organizacije „Jadranska straža“, sa programom jačanja Ratne mornarice, da se izgradi školski brod. Pokrenuta je široka akcija za prikupljanje sredstava i sklopljen je ugovor sa nemačkim brodogradilištem u Hamburgu. Ministarstvo vojske i mornarice u Beogradu je uplatilo 300.000 nemačkih maraka za školski brod koji je dobio ime „Jadran“. Bio je skoro završen 1932, godine, ali je za Tivat isplovio 27. juna 1933. godine, gde je svečano dočekan 16. jula iste godine. U flotnu listu je upisan 19. avgusta 1933. godine.

Dopunio bih i neke taktičko-tehničke podatke o ovom brodu. Za njegovu odličnu stabilnost zaslužno je 125 tona balasta od gvožđa i olova na na dnu broda. Jarboli su mu visoki 36, 38 i 39 metara, na kojima razapinje jedra od 800 kvadratnih metara. Kada je povoljan vetar, dostiže brzinu od 14 čvorova, a akcioni radijus mu je 3.000 morskih milja.

U pomenutom testu se navodi da je „Jadran“ isplovljavao samo pet puta iz Jadranskog mora, a tačno je da je više od deset puta sekao talase svetskih mora i Atlantskog okeana. Tako je od 1934. do 1939. godine sedam puta napuštao Jadransko more, a najduža ruta mu je bila preko Atlantika (23 dana) do Njujorka, gde je komanda broda posetila našeg najvećeg naučnika Nikolu Teslu, i nazad do Dubrovnika, sa prevaljene 11.262 morske milje.

U posleratnom periodu, od 1959. godine pa nadalje, školski brod „Jadran“ je u još nekoliko navrata krstario izvan Jadranskog mora, sa najdužom rutom do Crvenog mora i Port Sudana i nazad do Splita (4.100 morskih milja).

„Jadran“ je u svojoj slavnoj pomorskoj istoriji preplovio ukupno više od 350.000 morskih milja, za potrebe Ratne mornarice, što je dragocen doprinos razvoju vojnopomorskog školstva, a time i odbrambene sposobnosti zemlje, jer su plejade mladih ljudi na njemu postale pomorci, a kasnije neki od njih izrasli u vrhunske komandante ratne i trgovačke mornarice, među kojima su bili i srpski pomorci. Da ne pominjem veliki novčani iznos koji je dala i Srbija za „Jadran“. Kada se sve ovo zna, nije jasno na osnovu kojih objektivnih činjenica se spore Hrvatska i Crna Gora oko vlasništva nad ovim brodom, koji nije ništa manje srpski nego crnogorski i hrvatski.
Srbija je spremna da gradi autoput ka Sarajevu i poveže se sa BiH bilo kojom trasom koju odredi BiH, kada se dogovore između sebe, izjavila je danas Tanjugu potpredsednica vlade i ministarka građevinarstva Zorana Mihajlović.

Kaže da bi taj autoput mogao da se gradi kroz Srbiju preko Kotromana, ali i preko Sremske Mitrovice.

Ministarka je izrazila nadu da će se u prvoj polovini 2018. godine znati trasa kojom će taj autoput ići kroz BiH.

Mihajlović je podsetila da su razgovori o tom projektu započeti sa BiH još prošle godine na sastanku svih članica Zapadnog Balkana i EU.

„Ono što bi sada mogao da bude naš zaključak, jeste da je Srbija spremna da se poveže sa BiH, gde god to BiH bude rekla da je njena ruta. Mi smo za sada mislili da ide preko Kotromana i da kada završimo deonicu Koridora 11 Preljina - Požega završimo i 62 km do granice i da se tu povežemo sa BiH”, navela je Mihajlović.

Ministarka građevine je rekla Tanjugu je Srbija spremna i za gradnju našeg dela preko Sremske Mitrovice, ukoliko se BiH možda odluči za tu rutu.

„Mi smo spremni i za to, čak je ta trasa preko Sremske Mitrovice za oko 14 km kraća”.

Mihajlović ističe da Srbija za projekat gradnje autoputa Beograd - Sarajevo ima potrebne prostorne planove i da će već raditi i idejni projekat.

„Mi se nadamo da bi, ipak, negde u prvoj polovini sledeće godine trebalo da znamo kuda bi mogao taj autoput da ide, da bi mogli da krenemo sa projektno - tehničkom dokumentacijom, kao i da počnemo da razgovaramo o ugovoru o finansiranju”.

Mihajlović je rekla da su juče sa članovima Predsedništva BiH vođeni razgovori, na šta Srbija takođe čeka već duže vreme, o potpisivanju međudržavnih sporazima u Savetu ministara BiH za rekonstrukciji svih 11 mostova između Srbije i BiH.

Srbija je izdvojila šest miliona evra za tu namenu i potrebna dokumentacija sa naše strane je uglavnom gotova.

„Ali, mi ne možemo da počnemo da radimo dok Savet ministara BiH ne bude usvoji taj međudržavni sporazum”.

Mihajlović je rekla da je razgovrano juče i o mostu na Drini Ljubovija - Bratunac, koji je Srbija završila u predviđenom roku, ali da BiH treba da izgradi zajednički granični prelaz.

„Mi i tu čekamo sporazum u Savetu ministara BiH, koji će omogućiti da naprave jedan granični prelaz (kako bi most mogao da se koristi)”, dodala je Mihajlović. (Tanjug)
Rudarsko-metalurški kombinat „Trepča” obeležio je juče 90 godina postojanja i rada, a u pismu Aleksandra Vučića, predsednika Srbije, u prepunoj sali Doma kulture u Zvečanu naglašeno je da to preduzeće „nije više samo privredni subjekat, ono je deo porodičnog i nacionalnog nasleđa, deo tradicije”.

U pismu koje je pročitao Marko Đurić, direktor Kancelarije za KiM, između ostalog stoji:

– Kada se neko preduzeće neguje i gradi 90 godina, kao što je to slučaj sa „Trepčom”, to preduzeće nije više samo privredni subjekat, ono je deo porodičnog i nacionalnog nasleđa, deo tradicije. Tradicija rudarstva na kosovu i Metohiji je neizbrisiva, kao i postojanje srpskog naroda na ovim prostorima. „Trepča” je bila svedok velikih istorijskih previranja, smenjivanja društvenih uređenja i političkih sistema, ali je nadživela sva iskušenja i izazove. Srbija će nastaviti beskompromisno da se bori za vaše pravo da upravljate onim što su stvarali vaši preci, što pripada vama. Dok god je Srbije, niko neće moći da vam otme i otrgne „Trepču” – poručio je predsednik Vučić, uz podsećanje da je „Trepča” bila vesnik jednog novog vremena, vremena urbanizacije i ekonomskog napretka, ali i svedočanstvo iskrene želje tadašnje države da ovaj deo teritorije kroz industrijalizaciju izvuče iz mraka otomanskog feudalnog nasleđa.

„Trepča” je, navedeno je u pismu predsednika Vučića, mnogo više od rudarskog kompleksa, ona je ideja bolje budućnosti i progresa, a to će biti i vašim sinovima, kao što je bila i vama, vašim očevima i vašim dedovima.

Predsednik je zaposlenima poručio i da će doživeti da rudarsku tradiciju u tom kombinatu nastave i neke nove generacije srpskih rudara.

Putem video bima, prisutnima se obratio i Novak Đoković, koji je zaslužni građanin Zvečana što je izazvalo oduševljenje brojnih rudara 
– Kada su neki pokušali da posegnu za onim što nije njihovo, zaboravili su da je „Trepča” postala i neka vrsta nematerijalne baštine, vrednost koja nije opipljiva i ne može da se ukrade. To je zato jer „Trepču” svaki radnik nosi u sebi, svaki radnik koji je u njenim oknima i pogonima gradio budućnost svojih porodica i srpskog naroda na Kosovu i Metohiji – naveo je Aleksandar Vučić u pismu zaposlenima Rudarsko-metalurškog kombinata „Trepča”.

Prisutnima se obratio i Marko Đurić, rekavši da zaposleni u „Trepči” u Vladi Srbije imaju trajnog i odanog saveznika u nastojanjima da taj kombinat bude sačuvan, a u srpskim predstavnicima čvrstog branioca svojih interesa na Kosovu i Metohiji.

– Trepča je bila jača od ratnih vihora i političkih nestabilnosti i ekonomskih kriza. Branili smo je onako kako Srbin brani svoju kuću, bez odstupanja i ne razmišljajući o predaji. Naša glavna snaga su bili jedinstvo i sloga i uspeli smo da zaustavimo pokušaje da nam se otme ono što je bez ikakve dileme naše.

Generalni direktor „Trepče”, Jovan Dimkić, poručio je da je cilj menadžmenta i zaposlenih da se očuvaju ljudski i tehnološki resursi, a u tome je u poslednjoj deceniji presudnu ulogu imala Vlada Republike Srbije.

Dimkić je podsetio da je Kosovo i Metohija izuzetno bogato rudama, pa je zbog toga mnogima „zapala za oko”.

Na jučerašnjoj godišnjici dodeljene su svečane plakete zahvalnosti kombinata predsedniku Aleksandru Vučiću, patrijarhu Irineju, Marku Đuriću i porodici srpskog tenisera Novaka Đokovića.
je juče vajar Mrđan Bajić pokušavao da objasni gradonačelniku Siniši Malom šta predstavlja skulptura „Odande dovde” koja je privremeno izložena na Savskom keju pored Beton hale, prvi čovek Beograda to nije razumeo jer, kaže, nema umetničku dušu.

To delo autora Mrđana Bajića i njegovog britanskog kolege Ričarda Dikona, koje će sredinom sledeće godine krasiti pešački most – vezu reke i Beogradske tvrđave – za Malog je potvrda da se Beograd i Srbija menjaju.

– Do pre četiri godine niste mogli da zamislite da imate skulpturu Ričarda Dikona u našem gradu. Ovo je velika poruka da on ima interes da menja Beograd i da naš grad postaje prepoznatljiv. Skulptura će biti nešto neviđeno do sada, ulepšaće Kalemegdan i Savsku promenadu i konačno je ostvarenje vekovnog sna da se grad spusti na reku – ističe Mali.

Skulpturu tešku pet tona i visoku sedam metara „Delta fondacija” juče je zvanično predala gradu kao poklon vredan 300.000 evra, dok je CIP donirao projekat mosta. To je treća zadužbina ove fondacije.

– Činjenica da je delo „Odande dovde” dar kompanije „Delta holding” simboliše veliki povratak zadužbinarstva kao jedinstvene srpske tradicije zbog čega smo i osnovali „Delta fondaciju” – naglašava Marija Desivojević Cvetković, viši potpredsednik „Delta holdinga” za strategiju i razvoj.

Umetničko delo sastavljeno iz dva dela – gornjeg, Dikonov rad od nerđajućeg čelika dovezen iz Engleske, i donjeg Bajićevog izlivenog od aluminijuma u Srbiji – za našeg vajara je karakteristično obeležje novog prolaza od reke ka tvrđani i dalje ka urbanizovanom jezgru grada. Skulptura, kaže Bajić, evocira susret prirodnog i urbanizovanog, vode i grada, modernog i tradicionalnog...

– Posebno se zahvaljujemo Dikonu, nije mogao da dođe jer je izgubio pasoš, koji za 11 godina koliko ima od rađanja ideje o mostu sa skulpturom do njene realizacije nije odustao od Beograda. Biće da smo bolji od onoga što često sami o sebi mislimo kada smo zaslužili Dikonovu dugotrajnu odanost – ističe Bajić.

Skulptura će biti postavljena na vrh postolja od deset metara kada sledeće godine bude završen pešački most koji će povezati reku i tvrđavu. U kuli će biti lift, takođe deo buduće pasarele čija je gradnja počela pre dva meseca. Ovaj posao podeljen je u dve faze: prva – izgradnja mosta i sređivanje platoa ispod i oko njega – potrajaće 270 dana, a druga za koju je predviđen rok od 150 dana obuhvata uređenje parka sa mini-fontanom između pasarele i restorana „Bela vista”.

Vrednost projekta, koji će da potraje 420 dana (14 meseci), iznosi oko 200 miliona dinara sa PDV-om.

Dikon: Bez Marine Andrić ne bi bilo projekta

– Bez Marine Andrić mi ne bismo ni počeli ovaj projekat, naveo je u pismu vajar Ričard Dikon, odajući počast ženi koja je pre nekoliko dana preminula. Andrićeva je 2006. godine pokrenula ideju o mostu sa skulpturom i u projekat bila uključena do pred njegovu realizaciju. Ona je u javnom preduzeću „Beogradska tvrđava” radila od njegovog osnivanja 2002. godine, kao dugogodišnji zamenik direktora.
Vlada Crne Gore je predložila izmene Zakona o budžetu za 2017. godinu, kojima se predviđa izdvajanje dodatnih 5,2 miliona evra za nacionalnu avio-kompaniju Montenegro erlajns.

Crnogorski ministar finansija Darko Radunović je rekao na konferenciji za novinare da su budžetski prihodi Crne Gore u prvih jedanaest meseci uvećani za 64 miliona evra u odnosu na uporedni period prethodne godine, prenosi portal TangoSix.

„Do kraja godine očekuje se da ukupno uvećanje bude oko 90 miliona evra u odnosu na 2016. godinu. To je dalo Vladi mogućnost da, između ostalog, izdvoji novac i za program civilnog vazduhoplovstva, odnosno sa Montenegro erlajns, u iznosu od 5,2 miliona evra. Radili smo bolje od plana i time obezbedili više novca i to nam je dalo priliku da dodatna sredstva raspodelimo gde smo procenili da je najpotrebnije, tačnije da izmirimo obaveze koje su već dospele”, izjavio je ministar.

Prema rečima izvora iz Vlade Crne Gore, iako još uvek nije doneta konačna odluka o sudbini Montenegro erlajnsa, Vlada do donošenja odluke, što se očekuje na proleće, neće dopustiti da kompanija ode u stečaj.

Kontrola letenja Srbije i Crne Gore (SMATSA) je u više navrata blokirala račun Montenegro erlajnsa, pri čemu poslednji put u septembru ove godine, kada je, kako su pisale crnogorske „Vijesti”, Vlada Crne Gore odlučila da taj dug plati tako što će Aerodromi svoju dobit od 2,3 miliona založiti u Hipotekarnoj banci kao garanciju za kredit te avio-kompanije.

Takođe, Montenegro erlajns je tokom septembra od Prve banke uzeo dva nova kratkoročna kredita, dok je ranije ove godine zbog neisplaćenih plata Nezavisni sindikat linijskih pilota te avio-kompanije Upravnom odboru uputio upozorenje o obustavljanju saobraćaja. (Tanjug)

nejasnoće pojavile su se povodom odluke Komisije za akreditaciju i proveru kvaliteta da ospori stotinak doktorskih diploma na našim privatnim i nekim državnim fakultetima, ali generalni sekretar KAPK-a Šćepan Miljanić objašnjava da je, kad je o komisiji reč, sve jasno. Fakulteti su ovom telu podnosili zahteve za akreditaciju svojih studijskih programa i komisija je u postupku kontrole utvrdila da jedan broj njihovih profesora, docenata i asistenata ima diplome koje nisu izdate na zakonit način. Dobijene su u ustanovama koje tada nisu imale dozvolu za akreditaciju.

To je, kaže profesor, nešto poput divlje gradnje – nemate dozvolu, a gradite. Ustanova nije imala akreditaciju ili, ako je reč o periodu pre 2006. godine, nije imala odgovarajuće rešenje za to. Dakle, bez obzira na to kako se sama dozvola zvala, ovi akademci su doktorirali u ustanovama koje nisu imale potrebne dozvole.

Ljudi s takvim doktoratima sada rade pretežno na privatnim fakultetima, ali i na ponekom državnom, koji imaju obavezu da prijave određeni studijski program za akreditaciju. Na osnovu toga koji nastavnici treba da rade na tom programu komisija utvrđuje da li je neko od njih stekao doktorat na neakreditovanom fakultetu. Miljanić primećuje da se teško može reći da su ti ljudi doktorirali, jer su dobili diplomu od ustanove koja nije imala pravo da im je izda.

– Jedan deo problema leži u tome što su ovi ljudi došli do diploma u ustanovama koje nisu za to bile akreditovane, a drugi što se s takvim diplomama zapošljavaju na nekom od fakulteta na poslovima za koje je potreban doktorat. I kada takva ustanova zatraži akreditaciju i KAPK utvrdi da ona zapošljava ljude sa nezakonito stečenom doktorskom diplomom, naša je obaveza da takvu akreditaciju zaustavimo – dodaje naš sagovornik.

Mi smo ustanovili da takvih doktorata ima stotinak, tako da nije reč o dramatično velikom broju. To, recimo, iznosi dva-tri nastavnika po fakultetu, ili negde malo više. Mi smo fakultetima skrenuli pažnju na ove nastavnike, oni se nisu žalili na naše odluke jer umesto ovih nastavnika mogu da izaberu druge i da nastave sa radom.

Na pitanje zašto je KAPK baš sad počela sa ovim proverama, dr Miljanić objašnjava da je Komisiji trebalo vremena da ustanovi sistem kako se to radi.

– Formirali smo radnu grupu koja je prikupila bazu dokumenata i na osnovu njih mogli smo da kažemo da nešto u ovoj proceduri nije u redu. Pored toga, ranijim sazivima komisije u fokusu su bili drugi problemi, a mi kao članica evropske asocijacije akreditacionih institucija imamo obavezu da štitimo zakonitost rada visokoškolskih ustanova i da insistiramo na podizanju kvaliteta nastave – dodaje Miljanić.

Kako sekretar komisije komentariše izjavu ministra prosvete Šarčevića da nema retroaktivne primene zakona i da doktorati ne mogu biti osporeni? On uzvraća da se komisija za akreditaciju ne bavi osporavanjem doktorskih diploma, nego samo konstatuje da neka od njih ne zadovoljava uslove akreditacije fakulteta. A da li je ona za nekoga validna, to nije u nadležnosti KAPK-a.

– Ministar je to izjavio verovatno zato što su neki ljudi s takvim diplomama u prethodnom ciklusu prošli akreditaciju, ali to je zato što je komisija tada napravila propust. Međutim, ako su jednom prošli akreditaciju, ne znači da će je uvek proći – kaže sekretar KAPK-a, uz konstataciju da broj osporenih doktorata nije tragičan ni za ove nastavnike jer oni će verovatno moći da rade kao predavači na visokim školama, budući da za to zvanje nije potreban doktorat.

Ili će raditi u nekoj drugoj ustanovi. To zavisi od njihovog poslodavca i njih samih, ali nije korektno da se kao krivac za problem pominje komisija koja je osporila doktorat, a nije kriva institucija koja ih je angažovala sa spornom diplomom.

U medijima je ovih dana pomenuta i procena da će u Srbiji na ovaj način biti sporno oko dve hiljade doktorskih diploma, ali Miljanić to naziva preterivanjem. Spornih diploma je svakako više od stotinu, jer nismo pregledali sve, ali ja bih rekao da ih možda ima nekoliko stotina. Mi smo ovih stotinak registrovali na osnovu dokumenata koji su nam dostavljeni, jer komisija ne ide po univerzitetima da bi proveravala diplome. Za to su ovlašćeni ministarstvo ili same institucije koje su ih izdale.

Cilj komisije je samo da se suprotstavimo nastojanjima koja idu u pravcu snižavanja kvaliteta visokog obrazovanja. Najnoviji zakon o visokom školstvu, u članu 136, navodi da će biti kažnjena novčano, u iznosu od 200.000 do dva miliona dinara, institucija koja izdaje diplome za neakreditovane studije. Zakon je, dakle, utvrdio da je to kažnjivo, a mi smo samo osporili te doktorate u procesu akreditacije i zbog toga se digla tolika prašina.

KAPK se ne bavi plagijatima

Komisija za akreditaciju ne bavi se plagiranim doktoratima, kaže Šćepan Miljanić i objašnjava da ovo telo ne osporava same doktorate, niti mu je u opisu posla da utvrđuje da li je reč o plagijatu. Mi samo gledamo da li je ustanova bila ovlašćena da izda diplomu, a sadržinom doktorata se ne bavimo. Time bi trebalo da se bave univerziteti i fakulteti koji su diplome izdali. Na primedbu da kod nas nije jasna procedura za utvrđivanje lažnih doktorata i plagijata i da se u drugim zemljama takve stvari ipak isteruju na čistac, Miljanić sleže ramenima.

U belom svetu političar ili svaka ličnost za koju se ustanovi tako nešto trenutno gubi položaj i ugled, biva skrajnuta u društvu. Čini se da smo mi već godinama daleko od toga, jer se plagijatorima i lažnim doktorima nauka ništa ne menja u životu i poslu.

U uređenim zemljama, kaže Miljanić, i osnovana sumnja je dovoljna za to.

Prvi potpredsednik Vlade i ministar spoljnih poslova Ivica Dačić izjavio je da je danas u Beču, američkom kolegi Reksu Tilersonu kazao da je neophodno da se naprave određeni strateški dogovori i da je u tom smislu Srbija spremna da otvoreno razgovara sa novom američkom administracijom.

„Te promene u američkoj politici mogu da naprave samo predsednik, potpredsednik i ministar spoljnih poslova. Oni, koji su iz starog establišmenta, nisu ni sposobni za tako nešto jer brane svoju politiku iz 90-tih godina”, kazao je Dačić Tanjugu posle susreta sa Tilersonom na marginama Saveta ministara OEBS.

Dačić je naveo da je imao dovoljno vremena pred početak današnjeg ministarskog saveta, da u VIP salonu, u kojem su bili okupljeni ministri, razgovara sa Tilersonom i definiše još jednom našu poziciju, a to je želja da Srbija i SAD pronađu neke zajedničke interese.

Šef srpske diplomatije je ocenio da je neophodno imati češću komunikaciju, kao i da je potrebno videti kako možemo da imamo jednu dobitnu kombinaciju u kojoj bi se našli zajednički interesi kako bi trajno bili rešeni neki problemi koji postoje u regionu, kao što je Kosovo i Metohija.

Dačić je podsetio da je Srbija 100 godina posle našeg strateškog partnerstva i zajedništva iz Prvog svetskog rata sa SAD, došla u situaciju da je ratovala sa Amerikom.

„Razgovor sa Tilersonom je bio otvaranje vrata da se početkom iduće godine napravi jedan bilateralni sastanak sa njim”, ukazao je on.

Ministarski savet OEBS-a, kako je naveo, iskoristio je i za kontakte sa drugim predstavnicima zemalja koje su za nas bitne, kao što je šef ruske diplomatije Sergej Lavrov, ukrajinski kolega Pavlo Klimkin, te i ministar za Evropu Velike Britanije Alen Danken, ali i da se upozna sa novim švajcarskim kolegom.

Sa Lavrovim, kako je preneo, razgovarao je o nekim detaljima njegove posete Srbiji.

„Doći će 24.februara na jubilej godišnjice diplomatskih odnosa Rusije i Srbije”, najavio je Dačić.

„Ministar za Evropu Velike Britanije je želeo da nam prenese da njegova zemlja za kraj jula sprema Samit EU i Zapadnog Balkana, koja će biti u Londonu. Pozvao je da, ako imamo neke posebne zahteve, to iznesemo”, rekao je Dačić, dodajući da će Danken početkom iduće godine posetiti Srbiju. (Tanjug)

Prvi potpredsednik Vlade i ministar spoljnih poslova Srbije Ivica Dačić ocenio je danas da se OEBS nalazi u dubokoj krizi i da je, kao i u vreme stvaranja te organizacije, potreban detant, to jest popuštanje zategnutosti u odnosu velikih sila.

Dačić, koji je danas govorio na zasedanju Saveta ministara OEBS u Beču, rekao je Tanjugu da je raspava na ovom skupu, ali i činjenica da će veoma malo dokumenata biti usvojeno, pokazatelj da nema konsenzusa i da su sukobi i problemi koji postoje u međunarodnim odnosima veliki.

Prema njegovim rečima ne mogu se odvojiti politička i bezbednosna, odbrambena sfera, tako da je, kao i u vreme kada je OEBS stvaran, neophodan detant u odnosima velikih sila.

„Sastanak u Beču pod predsedavanjem Austrije pokazuje koliko je OEBS, koji obuhvata 57 zemalja članica, podeljena organizacija i koliko je teško, to jest nemoguće donositi političke odluke”, naglasio je Dačić.

Upitan da li je OEBS u većoj krizi nego što je bio pre dve godine, kada je tom organizacijom predsedavala Srbija, Dačić je kazao da je ta organizacija bila i tada u krizi.

„Zemlje su i tada bile veoma podeljene, ali je Srbija zbog svoje spoljnopolitičke pozicije i naše umešnosti, uspevala da pronađe zajednički imenitelj i uspešno vodi OEBS ne stavljajući se ni na čiju stranu. Sada je ta kriza dublja. Potrebno je mnogo napora da se donese neka odluka, jer se ona donosi konsenzusom”, rekao je šef srpske diplomatije, te dodao da „mnogi kažu da je predsedavanje Srbije bilo jedno od najuspešnijih u istoriji OEBS”. (Tanjug)

 

Srbija iskreno posvećena regionalnoj stabilnosti

BEČ – Potpredsednik srpske vlade i ministar spoljnih poslova Ivica Dačić poručio je danas u Beču da je Srbija iskreno privržena nastavku svog evropskog puta, dobrosusedskim odnosima i unapređenju regionalne stabilnosti, kao i daljem jačanju naših privreda.

„ U potpunosti smo posvećeni dijalogu sa Prištinom, pod vođstvom EU, i implementaciji svih sporazuma koji su do sada postignuti, naročito o dugo očekivanom uspostavljanju Zajednice srpskih opština”, rekao je Dačić u svom obraćanju na 24. ministarskom savetu OEBS.

Verujemo, kazao je Dačić, da je otvoren i iskren dijalog jedini put da se poboljša svakodnevni život ljudi koji žive na Kosovu i Metohiji i zato je od izuzetne važnosti da OEBS ostane neutralan i pouzdan partner.

Izrazivši zahvalnost Austriji koja je predsedavajuća i aktuelnom predsedavajućem, ministru Sebastijanu Kurcu, na neumornim naporima koje su ulagali u protekloj godini, Dačić je u podsećanju na istoriju rada OEBS-a rekao da se trudilo da se prevaziđu razlike i zajednički se, kako je rekao, suočimo sa postojećim i novim pretnjama po našu zajedničku bezbednost.

Uprkos činjenici da su te pretnje postale ozbiljnije tokom proteklih godina, postali smo, nažalost, svedoci rastućeg nepoverenja i nedostatka dijaloga među zemljama učesnicima, rekao je Dačić i istakao:

„Za žaljenje je, bar ja tako mislim, što je u našoj organizaciji preostalo malo iskrenog dijaloga i saradnje iako izazovi sa kojima se suočavamo zahtevaju hitne i promišlene odgovore. U vremenu kada je teško predvideti budućnost, jasno je da je potrebna politička volja kako bi se ojačao dijalog i međusobni angažman, kao jedini put ka vraćanju poverenja i traženja rešenja kako bi se smirile aktuelne tenzije”.

OEBS, uveren je Dačić, može u potpunosti da ispuni taj cilj samo ako zemlje učesnice smatraju da naša organizacija može dati doprinos bezbednosti regiona na dobrobit svih naših građana.

Ovo se, kazao je, može postići samo ako poštujemo međuvladin i na konsenzusu zasnovan karakter OEBS-a. Da bi OEBS bio efikasniji, moramo nedvosmisleno biti posvećeni jačanju organizacije i njenih kapaciteta na osnovu međusobnog poštovanja svih država učesnica.

„Očuvanje kapaciteta i vidljivosti OEBS-a biće od suštinskog značaja u ovim naporima. Ako je ovo naš zajednički cilj, ne bi trebalo da bude teško postići konsenzus. Uveravam vas da je Srbija i dalje čvrsto posvećena saradnji sa ostalim državama učesnicama kako bi se ostvario taj cilj”, naveo je šef srpske diplomatije

Dačić kaže i da je Srbija u potpunosti posvećena svom aktivnom i značajnom predsedavanju Foruma za bezbednosnu saradnju u poslednjem tromesečju ove godine.

„Duboko svesna bezbednosnih rizika i izazova u regionu OEBS-a, Srbija je u potpunosti posvećena svom aktivnom i značajnom predsedavanju Forumu za bezbednosnu saradnju u poslednjem tromesečju ove godine, budući da Forum i dalje predstavlja dragocen okvir za dijalog i razmatranje najvažnijih bezbednosnih pitanja, kao i naših političkih i vojnih obaveza. Iz tih razloga bili smo usmereni na jačanje debate o političkoj i vojnoj bezbednosti, pružajući forum za pregovore i konsultacije o vojnoj bezbednosti i stabilnosti na prostoru OEBS-a”, rekao je.

Osvrnuvši se na krizu u i oko Ugrajine, Dačić je konstatovao da je ona, nažalost, još uvek u toku, uprkos svim našim naporima na planu njenog zaustavljanja. „U isto vreme, duboko smo zabrinuti zbog kontinuiranog ometanja slobode kretanja, učestalog zastrašivanja i napada na posmatrače i imovinu OEBS-a, što je, pored ostalog, za posledicu imalo i tragičnu smrt jednog od medicinskih tehničara Specijalne posmatračke misije, 23. aprila. Sve strane se pozivaju na potpuno i bezuslovno poštovanje primirja, prekid svih neprijateljstava i sprovođenje odredbi Sporazuma iz Minska, uključujući proverljivo i trajno povlačenje teškog naoružanja”.

Dačić je istakao da Srbija nastavlja da podržava rad Specijalne posmatračke misije u Ukrajini koja je najvidljiviji element reagovanja OEBS-a na ovu krizu, kao i druge konstruktivne napore, posvećene iznalaženju mirnog rešenja krize, uz puno poštovanje principa OEBS-a.

„Borba protiv terorizma ostaje u vrhu prioriteta naše agende. Države učesnice su u različitim prilikama odlučno i bezuslovno osudile terorističke akte i potvrdile odlučnost da se bore protiv terorizma u svim njegovim oblicima i manifestacijama”, ukaza je ministar.

Ne treba, kazao je, da zaboravimo da smo se u toku protekle tri godine suočavali sa izazovima bez presedana koji su poticali od migrantsko-izbegličke krize, mada se čini da se ti izazovi polako ublažavaju.

„Međutim, mnoge od naših zemalja suočavaju se sa izazovima koji su proistekli iz migrantske krize. U prethodne dve godine, više od 900.000 izbeglica i migranata prošlo je kroz Srbiju. Mi smo pokazali našu solidarnost i humanost, u skladu sa najvišim međunarodnim standardima. Imajući to u vidu, mi u potpunosti podržavamo nameru predstojećeg italijanskog predsedavanja da se uhvati u koštac sa pitanjem migracija, mogućim rešenjima, kao i bezbednosnim rizicima”, naveo je.

Istakao je da će u tom pogledu Srbija podržavati prioritete austrijskog predsedavanja OEBS-u i nadamo se, dodao je, da ćemo postići konsenzus o predloženim Odlukama i Deklaracijama Ministarskog saveta.

„Ova dokumenta predstavljaju srž OEBS-a i odražavaju trenutno stanje stvari u regionu i zato je potrebno da svi udružimo snage kako bismo pokazali da je moguće postići važne sporazume”, ukazao Dačić istakao da je cilj Srbije je da postane dugoročno pozitivni kontributor bezbednosti Evrope.

Srbija je, zaključio je Dačić, spremna da zajedno radi na unapređenju ukupnih ciljeva bezbednosti i saradnje među pojedincima, zajednicama, narodima i državama učesnicama OEBS-a i našim partnerima.  (Tanjug)

Dve rakete ispaljene u pravcu Izraela pale su u pojas Gaze, javili su izraelski mediji.

IZVOR: B92, BETA, TANJUG ČETVRTAK, 7.12.2017. | 19:27 -> 20:47
 Podeli
Foto: Tanjug/AP
Foto: Tanjug/AP
Sirene za raketnu uzbunu oglasile su se u gradu Aškelonu na jugu Izraela i u izraelskim zajednicama severno od pojasa Gaze.

Granica te palestinske teritorije na obali Sredozemnog mora je uglavnom mirna nakon razornog rata s Izraelom 2014. godine, a sukobi izbijaju samo sporadično, navodi AP.

Rakete su ispaljene dok su trajali neredi na Zapadnoj obali, u istočnom Jerusalimu i samom pojasu Gaze u znak protesta zbog saopštenja predsednika SAD Donalda Trampa da priznaje Jerusalim kao glavni grad Izraela. 

U Ramali su izraelske snage bezbednosti koristile i gumene metke kao i suzavce u sukobu s Palestincima. Među protestantima su bile i žene i deca. Svi su bacali kamenje na pripadnike izraelskih snaga bezbednosti. Takođe, zapaljena je američka zastava. 

Gumeni meci su korišćeni i u Vitlejemu. Haos vlada i na ulicama Jerusalima, onog dela u kom žive Palestinci. 

Do sada je potvrđeno da su povređene 43 osobe, a kako kažu iz tamošnjeg Crvenog krsta, većina povreda potiče od gumenih metaka i suzavaca. 

Protesti su se prelili i na Jemen. 

U Jerusalimi živi skoro 900.000 judi, uključujući 300.000 Palestinaca. 

Izrael je preuzeo kontrolu nad istočnim delom grada, u kome se nalaze sveta mesta tri monoteističke religije, osvojivši ga od Jordana u ratu 1967. Taj deo Jerusalima Izrael je kasnije anektirao. 

Međunarodna zajednica to nikada nije priznala i sve strane ambasade nalaze se u Tel Avivu, ali uprkos tome Izrael je proglasio čitav Jerusalim svojom večnom prestonicom. 

Palestinci međutim nameravaju da u istočnom Jerusalimu proglase glavni grad svoje buduće države.

Foto: Tanjug/AP
Foto: Tanjug/AP
Palestinska grupa Hezbolah danas saopštila da podržava novu intifadu, odnosno palestinski ustanak protiv Izraela. 

"Podržavamo poziv na novu intifadu i pojačan otpor (protiv Izraela), što je najveći i najbitniji odgovor na odluku Amerike", poručio je lider Hezbolaha, Sajid Hasa Nasrala, misleći na odluku SAD da prizna Jerusalim kao prestonicu Izraela, prenosi Rojters. 

Hezbolah je podržao novu intifadu, uprkos činjenici da ni Druga intifada, koja je počela septembra 2000. godine, nije zvanično završena. 

Mladi koji masovno odlaze iz zemlje, stručnjaci bez posla, a nestručni zapošljeni u javnom sektoru, samo su neke od posledica partijskog zapošljavanja.



IZVOR: JUŽNE VESTI ČETVRTAK, 7.12.2017. | 10:02 -> 10:15
 Podeli
screenshot
screenshot
Partijsko zapošljavanje je duboko ukorenjeno u naš sistem, saglasili su se televizijsko lice i muzičar Miroslav Jovanović i predsednik Koalicije za nadzor javnih finansija Dragan Dobrašinović, javljaju Južne vesti.

Direktor Kliničkog centra Zoran Radovanović kaže da se odupire tome da zapošljava ljude sa partijskom knjižicom. 

Dobrašinović je ocenio da je partijska knjižica vrednija od radne, još od Drugog svetskog rata pa do danas. Oduvek je, dodaje Dobrašinović, bilo partijskog zapošljavanja, ali su, kaže, u poslednjih 15 godina znatno vidljivija. 

“Dovoljno dugo traje ovo stanje, da nam deluje kao normalna stvar. Skoro niko se ne pita šta nam se ovo desilo. Konkursi su skroz izgubili smisao, ali od njih ne treba odustati. Ljudi se obeshrabruju, znaju da je to nekome dato, nekome ko je blizak, neko ko je u vrhu on će pobediti na konkursu. Pobeđuju na konkursu čak i oni koji ne ispunjavaju ni formalne uslove. Zbog toga mladi i idu inostranstvo. Kada mladi vide da njihov rad ne vredi ništa, kao i trud, onda se stvari potpuno obesmišljavaju”, kaže Dobrašinović. 

On je dodao i da je zahvaljujući stranačkom zapošljavanju javni sektor pun neproduktivnih ljudi, a kada se tome pridoda i to da je na snazi zabrana zapošljavanja, kako kaže Dobrašinović, "imamo masu ljudi koji ništa ne rade, dok istovremeno manjkaju ljudi na važnim mestima". 

Jovanović kaže da problem nastaje kod koalicinih dogovora, kada partije raspodeljuju između sebe ko će koju ustanovu da vodi. 

“To prvo prođe kad prave koalicione ugovore. Ovo je naš deo, ovo je vaš deo. Ne dirajte vi nas, nećemo mi vas. Imate takav slučaj i u Studentskom kulturnom centru”, dodao je Jovanović. 

On se osvrnuo i na spor koji vodi protiv doskorašnjeg upravnika Narodnog pozorišta u Nišu Ivana Vukovića, koji je uprkos tome što nije ispunjavao potrebne uslove, zahvaljujući članstvu u Srpskoj naprednoj stranci i vezama sa ljudima na visokim pozicijama, skoro pun mandat obavljao ovu funkciju. 

Radovanović kaže da nikoga nije zaposlio zbog partijske knjižice ili rodbinske veze. 

“Pokušavam par godina i mislim da sam skoro uspeo da se pomerim iz politike. Normalno, ne meni, ne gledaocima, ali da misli da sam ja uz onog koji je najjači, pa ću od njega da dobijem posao. Jedno je zapošljavanje partijsko, drugo je postavljanje na funkciju i to je nešto što ima mnogo aspekata. Druga priča je partijsko zapošljavanje. Ja, recimo nisam zaposlio nikoga iz partije, ali ni iz rodbine, zbog čega 99% njih ne razgovara sa mnom”, istakao je Radovanović. 
Na zidu zbornice u srednjoj školi “Nikola Tesla” u Kostolcu istaknuta je fotografija predsednika Srbije Aleksandra Vučića.

IZVOR: INSAJDER.NET ČETVRTAK, 7.12.2017. | 20:04
 Podeli
screenshot/Insajder
screenshot/Insajder
Direktor škole Goran Nestorović kaže da je slika istaknuta na njegovu inicijativu zbog posete ministra prosvete Mladena Šarčevića.

“Ne vidim tu ništa loše. Našu školu je juče prvi put posetila visoka državna delegacija i onda smo u okviru dekoracije, a i zbog želje da se prikaže kult državnosti, fotografiju koja se inače nalazi u mojoj kancelariji prebacili u zbornicu“, navodi direktor ove srednje škole. 

On dodaje i da je cela škola povodom posete delegacije bila dekorisana slikama, kako je naveo, srpskih velikana poput Mihajla Pupina, Nikole Tesle kao i peharima i medaljama učenika škole i da mu je žao što to mediji nisu primetili. 

Na pitanje novinara Insajdera zar nije dovoljan kult državnosti zastava Srbije, Nestorović navodi da u školi, ali u njegovoj kancelariji postoje brojne zastave, ali smatra da i fotografija predsednika kazuje isto. 

“Deca će u narednom periodu, kao deo gradiva učiti o predsedniku Aleksandru Vučiću kao jednom od predsednika Srbije“, kaže Nestorović dodajući da je on, dok je predsednik bio Tomislav Nikolić, u svojoj kancelariji imao i njegovu fotografiju uramljenu. 

Nestorović dodaje i da se on ne bavi politikom, ali na pitanje novinara da li je član Srpske napredne stranke kaže da jeste, ali ne i aktivan član. 

Uprkos činjenici da je u toj prostoriji proveo dvadesetak minuta, ministar Šarčević je naveo da sliku nije ni video.
On je obećao da ni u novom Kliničkom centru neće biti partijskog zapošljavanja.

Naslovne strane arapskih i turskih novina prepune su naslovima o odluci Donalda Trampa da prizna Jerusalim za glavni grad Izraela.

IZVOR: B92 ČETVRTAK, 7.12.2017. | 20:51
 Podeli
Foto: Tanjug/AP
Foto: Tanjug/AP
Izraelski mediji pozdravljaju taj potez, dodajući da nije trebalo da prođu decenije da bi se to dogodilo.

“Hvala vam gospodine predsedniče na ovoj hrabroj i istorijskoj odluci. Hvala vam što ste pristupili zdravog razuma ovako kritičnoj stvari”, piše komentator Jizrael Hajom za jedan list.

Drugi izraelski list navodi da je Tramp “prešao barijeru straha”. 

“Tramp je u pravu: 70-godišnje odbijanje da svet prizna Jerusalim kao prestonicu Izraela je glupa greška. Tvrdnja da ova Trampova odluka krši mirovni proces ne pije vodu jer mirovnog procesa ni nema”, piše “Jedit Aronot”. 

List je preneo tekstualno ceo govor američkog predsednika. 

“Jasno je da Amerika neće ‘spasiti Izrael od njega samog’ i da neće privesti kraju okupaciju”, navodi list “Harec”. 

Pogled sa palestinskih teritorija je drugačiji. Palestinski list “Al Hajat al Džadida“ potez naziva “šamarom veka“. 

U tekstu se upozorava da će “vrata pakla biti otvorena u regionu“, osvrnuvši se na ono što je saopštio Hamas. 

Takođe, stoji i poziv na efikasan odgovor. 

Komentator u listu “Al Risalah“, okrenutom ka Hamasu, piše da se treba odubreti američkom i izraelskom pritisku. 

“Treba poraditi da dobijanju palestinskog pomirenja sve dok ne dobijemo nacionalno jedinstvo“, piše on. 

Najveće arapske televizijske stanice propratile su objavu posebnim programima i specijalnim emisijama, prenoseći reakcije iz regiona i sveta. Na svim kanalima čula se pesma libanske pevačice Fairouz “Cvet među gradovima“ koja govori o gubitku Jerusalima. 

Televizija “Al Arabija“ osvrnula se na zvanično saopštenje kraljevstva, izrazivši “duboko žaljenje“. 

U Egiptu, list “Al Dustur“ na naslovnoj strani piše o “smrti Arapa“, dok drugi dnevni list piše da je Tramp “dao ono što nije njegovo onima koji ne zaslužuju“. 

U Turskoj mediji pišu o “poludelom“ Trampu i “dodavanju ulja na vatru“.

U inostranstvo ne može, jer je Tribunal izdao međunarodni nalog za hapšenje. Vjerica Radeta za Prvu kaže da ne brine za to da li će država popustiti.

IZVOR: PRVA ČETVRTAK, 7.12.2017. | 19:42
 Podeli
Screenshot/Prva
Screenshot/Prva
“Ja ne razmišljam uopšte o Hagu. Vi iz medija me s vremena na vreme podsetite na to, da postoji neka optužnica. Nikada me to nije opterećicalo. Ja se nikada nisam ogrešila ni u jedan propis. Ja sam radila u skladu sa zakonom najbolje što umem i znam. I ponosna sam što sam bila deo tima koji je pomagao odbrani Vojsilava Šešelja”, rekla je ona.

Iako je lider SRSjednom već pobedio Hag i to posle dobrovoljne predaje, nije najjasnije zbog čega radikali sada ne postupe isto. Imaju i odgovor Sjedinjenim Američkim Državama. 

“Pa i mi tražimo izručenje Bila i Hilari Klinton. Pa kad oni nama izruče Bila i Hilari, onda ćemo i mi da razmislimo da mi njima izručimo Vjericu Radetu i Petra Jojića”, kaže lider SRS Vojislav Šešelj. 

Dvoje radikala, koji su optuženi zbog zastrašivanja svedoka u postupku protiv lidera srpske radikalne stranke, postali su glavni kamen spoticanja u saradnji Srbije sa Hagom. 

Izricanje drugostepene presude Vojislavu Šešelju zakazano je za 13. decembar. 

“Neko čeka, neko ne čeka. Ja ne čekam. Meni je svejedno. Mene to uopšte ne interesuje. Ja tamo dobrovoljno više ne idem. Da li će me ova ili neka druga vlast iporučivati to ne zavisi od mene”, dodao je Šešelj. 

Na raspravi u Ujedinjenim nacijama ministarka pravde Nela Kuburović ponovila je da je nadležni sud u Srbiji procenio da Radeta i Jojić nisu počinili krivična dela koja za koje je nadležan sud u Hagu, zbog čega ne postoje uslovi za njihovo hapšenje. 

“Neprihvatljiv je završni izveštaj Haškog suda u kojem se navodi da Srbija ne saradjuje sa Tribunalom zbog odsustva predaje dve osobe u predmetu Jojić i Radeta, što je okarakterisano kao nedostatak političke volje za saradnju sa sudom”, rekla je ministarka pravde Nela Kuburović. 

Srbija je više puta razjasnila svoj stav i dodala da je "odlučna činjenica da je nadležni, nezavisni sud odlučio da odbaci zahtev za predaju. 

Raspravno veće tribunala ocenilo je do zatvaranja suda u Hagu nema dovoljno vremena za suđenje Jojiću i Radeti i preporučilo da taj proces preuzme i nastavi novi Mehanizam za krivične sudove.

Zagreb -- Poslanik Živog zida u hrvatskom Saboru Ivan Pernar izveštavao je uživo pratioce na Fejsbuku o potpupku iseljenja jedne porodice iz njihovog doma u Zagrebu.

IZVOR: INDEX.HR ČETVRTAK, 7.12.2017. | 18:50
 Podeli
screenshot
screenshot
U pokušaju da priđe domu porodice Gračanin sprečila ga je policija, a nakon nekoliko minuta guranja sa pripadnicima policije, Pernar je završio na zemlji.

“Uživo iz Črnomeljskog puta, gde se iseljava porodica Gračanin zbog kredita Zagrebačke banke“, napisao je Pernar i emitovao video-snimak.

Međutim, kada policija nije dozvolila da priđe kući, Pernar se sa njima posvađao. 

“Žele da isele porodicu koja nije mogla da vrati kredit. U Hrvatskoj navodno postoji sloboda govora, ali javnosti se ne dozvoljava da snima ono što se događa. Iseljenje je zakazano u deset sati“, rekao je Pernar u uvodu. 

“Pitanje je - je li moguće da policija može da blokira put i da uhapsi saborskog zastupnika“, dodao je. 

Onda je pokušao da prođe, ali policija nije dozvolila. 

“Neka celi svet vidi. Neka cela Hrvatska vidi šta se ovde događa. Pustite me da prolazim ulicom, ja sam saborski zastupnik. Neka cela Hrvatska vidi ovu politiku HDZ-a“, vikao je Pernar. 

“Pogledajte represiju na saborskog zastupnika, pogledajte ovo što se događa. Pogledajte kako izgleda fašizacija društva pod Andrejom Plenkovićem“, rekao je Pernar. 

Na drugom snimku, onome koji je emitovao Živi zid, vidi se kako su policajci sprečili Pernara da prođe prema kući, te je on završio na zemlji.

Poseta državnog vrha Bosne i Hercegovine nije donela očekivani korak napred u odnosima Beograda i Sarajeva.

IZVOR: PRVA ČETVRTAK, 7.12.2017. | 19:36
 Podeli
Foto: EPA/Jack Taylor
Foto: EPA/Jack Taylor
Umesto rešenja za brojna sporna pitanja između dve zemlje, gledali smo mali diplomatski incident u režiji bošnjačkog člana predsedništva Bakira Izetbegovića.

Nefunkcionalnost BiH na delu demonstrirana je kada je Bakir Izetbegović prekršio protokol i tražio da pojasni šta je njegov kolega iz predsedništva hteo da kaže.

“Ja uopšte ne razumem šta je bio plan i potreba da se tako nešto napravi? Osim eto, da se domaćoj publici u Sarajevu pokaže kao neki stav. Videli ste da sam ja oćutao“, rekao je srpski član Predsedništva BiH Mladen Ivanić. 

Nije prvi put da Bakir Izetbegović pokušava da govori u ime cele države BiH. Upravo je on u februaru inicirao reviziju tužbe za genocid protiv Srbije, protiv čega su bili i srpski i hrvatski predstavnik u predsedništvu. 

Međunarodni sud pravde je na kraju ipak osporio kredibilitet agenta BiH Sakiba Softića i odbacio reviziju. To je samo jedan primer otežanog funkcionisanja Bosne i Hercegovine. 

“Ono što je ovaj sastanak pokazao jeste da je neophodno da reše to, da sednu i utvrde šta je cilj. Da je potreban dijalog unutar BiH. I onda će sve biti mnogo lakše i sa Beogradom i sa Zagrebom“, naveo je generalni sekretar Saveta za regionalnu saradnju Goran Svilanović. 

Između Srbije i BiH i dalje je otvoreno pitanje granice, za koje stručnjaci smatraju da nije komplikovano i da je moguće postići sporazum do sledećeg leta kada se u Londonu održava samit u okviru Berlinskog procesa za zapadni Balkan. 

Nešto teži problem biće uklanjanje necarinskih barijera u trgovini, odnosno čekanje kamiona sa robom na granici. 

“Ja ipak mislim da ulazimo u eru mirnijih odnosa. Da će se otvoriti pitanje rešenja državne granice. Da će se, nadam se, unutar BiH postići kompromis kuda bi trebalo da prođe autoput Beograd – Sarajevo“, navodi Dragan Đukanović iz Centra za spoljnu politiku. 

Zbog unutrašnje dezorganizovanosti BiH je tek prošle godine predala kandidaturu za članstvo u EU, a pre tri dana, i ona još nije potvrđena. 

Navodno je komesar za susedstvo Johanes Han rekao članovima predsedništva u Sarajevu, citat: "Da mu se jave tek krajem 2019".

"Mali ljudi, koje mi zovemo 'deca', imaju svoje velike bolove i druge
patnje, koje posle kao mudri i odrasli ljudi zaboravljaju. Upravo, gube ih iz
vida. A kad bismo mogli da se spustimo natrag u detinjstvo, kao u klupu
osnovne škole iz koje smo davno izišli, mi bismo ih opet ugledali. Tamo
dole, pod tim uglom, ti bolovi i te patnje žive i dalje i postoje kao svaka
stvarnost."
("Deca")


KAKO SAM ULAZIO U SVET KNJIGE I KNJIŽEVNOSTI

Ne sećam se i ne bih mogao pouzdano odrediti kad sam počeo da
pišem, jer se u meni moja prva želja za pisanjem i potreba za izrazom u toku
vremena pomešala sa stvarnim počecima moga pisanja. Čini mi se da je uz
prve knjige koje sam čitao, ili samo gledao, vezana i prva pomisao da nešto i
sam napišem ili bar u mašti uobličim. A knjiga, to je bila velika strast i
velika muka naših mladih godina. Ona je bila i ostala želja moga detinjsva.
Dečak u trećem razredu gimnazije, ja sam patio od prave žeñi za knjigom.
Ta žeñ je bila utoliko veća što se do knjiga teže dolazilo. A knjiga u našem
tadašnjem životu bila je retka i skupa, gotovo nedostižna stvar.
U našim sirotinjskim stanovima nije bilo knjiga, osim udžbenika ili
nekog ubogog kalendara. Škola je pružila malo ili ništa, a o kupovini nije
moglo biti govora. U tadašnjem Sarajevu postojale su tri ili četiri knjižare,
naravno, i kancelarijski i školski materijal. U stvari, bolje bi bilo to kazati
obrnutim redom, jer su knjige bile sporedan, a kancelarijski materijal glavni
artikal. Najveća i najbolja takva "knjižara i papirnica", svojina nekog
doseljenika, bila je jedina koja je, pored nešto naših, imala i dosta stranih
knjiga, na nemačkom jeziku, u jednom, na savremen način aranžiranom,
dobro osvetljenom izlogu. Knjige su bile ponajviše bečka ili minhenska
izdanja, uglavnom lakša, zabavna književnost, namenjena za lektiru
austrijskim činovnicima i oficirima, a uz to i ponešto nemačkih prevoda sa 
ruskog ili iz skandinavskih književnosti, koje su tada bile u velikoj modi.
Uostalom, za mene su bile sve jednake, jer ni o jednoj nisam ništa znao.
Znao sam samo da su knjige, da me svojom sjajnom opremom, tajanstvenim
naslovima i nepoznatom sadržinom neodoljivo privlače, i da ih strasno
želim.
Pred tim izlogom proveo sam, u ranim ñačkim godinama, mnoge
časove.
To je bio moj prvi i za dugo jedini "prozor u svet", moja "veza" sa
velikom svetskom književnošću (tako sam mislio!) o kojoj ja ništa nisam
znao osim to da mora negde da postoji, a o kojoj mi niko, pa ni naš
nastavnik književnosti, koji nit je bio pravi nastavnik nit je imao mnogo veze
sa književnošću, nije ni tada ni docnije mogao ništa da kaže.
U kišnim popodnevima, kad dečaci mojih godina čeznu za nečim
novim, lepim i uzbudljivim, traže hranu duhu i mašti, hranu koja im je
potrebna isto kao hleb i voda, a koju im u našim tadašnjim prilikama ni kuća
ni škola ni društvo nisu mogli da pruže, ja sam često napuštao našu neveselu
sobu i strmim sokacima, po izlokanoj krupnoj kaldrmi, slazio dole u ravni i
lepši deo grada. Išao sam pravo do knjižare i stajao dugo pred njenim izlogom,
koji sam tako dobro poznavao da sam primećivao svaku i najmanju
promenu i radovao joj se kao ličnom doživljaju. Po nekoliko puta sam
odlazio od tog izloga pa se opet vraćao, sve tako dok ne stane da se spušta
jesenje veče i dok u izlogu ne plane svetlost, i njen odsjaj ne padne po
mokrom asfaltu. Tada je valjalo napustiti sve to i vratiti se gore u mahalu
svom stvarnom životu. Ali osvetljeni izlog nije bilo lako zaboraviti. U
noćnim dečačkim snovima i polusnovima on je bleštao i kružio u fantastičnim
preobražajima; to i nije bio više običan gradski izlog sa knjigama,
nego vasionska svetlost, deo nekog sazvežña kome sam težio sa silnom
željom, ali sa bolnim saznanjem da mi je nedostižno.
I svakog dana tako. Po stotinu puta sam čitao meni nepoznata imena
pisaca i naslove tih knjiga. Ne imajući nikog da me obavesti i uputi, ja sam
tim naslovima sam davao neki smisao i značenje, nalazio meñu njima svoje
simpatije i antipatije. Svaki od tih naslova izazivao je na svoj način moju
maštu da radi i da nagaña šta bi moglo iza njega da se krije i da, poslije
uzaludnog nagañanja, sama izmišlja sadržinu tih neprijatnih knjiga. – Tu su
negde nicale i tu odmah i propadale moje prve zamisli pripovedaka i
romana.
Tu su stala da sviću u meni i druga saznanja. Kao toliki drugi dečaci,
moji drugovi, vrlo rano sam po mnogo koječem osetio i naučio šta je to
sirotinja, šta znači: imati i nemati, i kakav je onaj neprelazni zid koji deli
mnoge ljude od onog što vole i žele, ali ni po čem tako jasno i oštro kao po
ovim knjigama u izlogu i mojoj prekoj potrebi i neostvarljivoj želji da ih
imam, listam, i čitam.
Mnogo je godina prošlo od tada. Mnogo sam knjiga video u svom veku, 
dosta pročitao, nekoliko i napisao, ali knjige iz skromnog izloga provincijske
knjižare u Sarajevu – nisam nikad potpuno zaboravio. Sećanje na njih
zadržalo se u onim skrovitim predelima moćnih a neispunjenih detinjskih
želja koje, i kad čovek pregori i prividno zaboravi, ostaju i žive celog veka,
pritajene negde duboko u nama, i javljaju se čudno i neočekivano u noćnim
snovima ili u nesvesnim postupcima dnevnog života.



PANORAMA

U doba moga detinjstva, dakle vrlo davno, u naš grad je došla stalna
panorama. U jednoj od glavnih ulica, njen "direktor", mršav Austrijanac,
iznajmio je prazan dućan na uglednom mestu, i u njemu otvorio tu radnju.
Iznad vrata je bio solidan natpis, zlatnim slovima na crnom staklu,
"Panorama svijeta".
Velika prostorija je lepo ureñena i diskretno osvetljena. Ništa tu nije
ličilo na jevtine šatre u kojima su dosad boravile prolazne panorame. Sve je
odavalo trajnost i stalnost. Unaokolo je išao uzak crven ćilim, u uglovima su
bile veštačke palme, ali najveći deo prostora, celu sredinu, zauzimala je –
panorama. To je bila drvena grañevina u obliku višestrane prizme, od finog
drveta koje je bilo tako obojeno da ostavlja utisak mahagonija. Ta
poligonska zgradica ličila je na drveno turbe, a krov joj je dopirao do ispod
dućanskog plafona. Na njoj su uokrug, u pravilnim razmacima, bili otvori za
gledanje: po dva velika durbinska oka s naročitim staklima, uokvirena crnim
kaučukom. Pored svakog takvog otvora bila je mala stolica bez naslona,
presvučena crvenim plišem. Svega petnaest otvora – na svakoj strani poligona
po jedan – i isto toliko sedišta.
U nevidljivoj unutrašnjosti te zgrade bile su kružno rasporeñene slike u
boji, pomoću naročito postavljenih ogledala i jakog električnog osvetljenja
one su pred gledaočevim očima postajale uveličane, jarko osvetljene i veoma
žive i plastične. Naročita, i opet nevidljiva, mašinerija pokretala je ceo taj
pojas slika uokrug. Svaka slika zadržavala se pred svakim gledaocem dva do
tri minuta, a onda se kretala dalje udesno, i na njeno mesto dolazila je nova
slika, sleva. Tako, dok svaki gledalac ne vidi sve slike.
Program se sastojao od petnaest slika jedne odreñene zemlje ili jednog
velikog grada, i menjao se svake nedelje. Jednom je to bio Rio de Žaneiro,
drugi put Lisabon, pa Cejlon, i sve tako redom, iz sedmice u sedmicu, sve
daleke zemlje i nepoznati gradovi. Cena ulaznice nije bila visoka, pa ipak je
za siromaha ñaka trećeg razreda realne gimnazije predstavljala znatan novac
do koga nije bilo uvek lako doći. Ali taj novac se morao naći. Panorama je
za mene postala neka vrsta neophodne droge. Dovijao sam se na sve moguće 
načine kako da doñem do niklenog novca koji otvara vrata "Panorame
svijeta", a čim bih uspeo da ga dobijem, trčao sam pravo u glavnu ulicu u
predavao ga debeloj ženi za kasom na ulazu u panoramu. A kad bih jednom
seo na crveni tabure, za mene je počinjao pravi, veliki i obasjani život.
Sve što je dotle značilo moj stvarni život, tonulo je u nepostojanje. A
sve što sam čitao u romanima ili želeo i gradio u mašti, sve se moglo
povezati sa ovim slikama. Moje vidno polje, a sa njim i cela svest, bilo je
potpuno ispunjeno zemljama i gradovima koji su preda mnom klizili i u
kojima sam se gubio. Tišina je bila svečana i potpuna, samo je s vremena na
vreme fini dečački sluh mogao da uhvati slab šum, jedva čujnu škripu mehanizma
koji pokreće ceo aparat panorame. Ali to je meni dolazilo kao
daleka muzika sfera, koja nužno prati hod zemlje i njenih predela kroz
vasionu.
Po tri i po četiri puta prošli bi ispred mojih začaranih očiju osvetljeni
predeli neke daleke zemlje, a ja se nisam dizao; i sedeo bih tu ko zna dokle
da nije bilo onog Austrijanca koji bi mi najposle prišao i tiho me opomenuo
da je moje vreme davno isteklo i da treba da ustupim mesto drugom
gledaocu.
Nikad nisam toliko žalio što sam siromah i što nemam da još jednom
platim ulaznicu koja bi mogla da produži moju sreću. Ovako sam, grubo
probuñen iz svog zanosa, postiñen i zbunjen, ispadao iz panorame, kao
izbačen. Izlazio sam u sumrak u kom je sve bilo poznato i nemilo, tonuo u
stvarne ulice moga grada kao u ružan san, osećajući kako za mnom sve dalje
ostaje svet moje jedine svetle stvarnosti. Na mahove mi se činilo da sam
oslepeo, da osećam oko sebe šum ulice i ljudske glasove i pokrete, ali ne
vidim boje ni oblike.
Ostajalo mi je da, tako ubijen i obnevideo, uporno tražim novac za
iduću nedelju, a to znači nov program, novu zemlju koju će mi donesti slučaj
ili, tačnije rečeno, preduzeće koje snabdeva slikama te skromne panorame
po provincijskim gradovima Austro-Ugarske.
Tako sam svake nedelje živeo jedan sat očima i maštom u sreći i
savršenom blaženstvu. Negdje u dnu te svetle sreće bio je jedan taman ton:
strah da ona prolazi i da joj se bliži kraj. A laki šum podmazanog
mehanizma bio je zvučni izraz toga strahovanja, ali u isto vreme i dokaz da
svet, u svojoj lepoti i prolaznosti, još živi i traje. I ja sam gutao očima
predele i gradove sveta i njihove ljude, grañevine i životinje, sve u boji, sve
osvetljeno, ne pomišljajući ni jednog trenutka da bi to moglo i ne biti tako,
da su to mrtve slike, da je cela panorama špekulantsko preduzeće, stvoreno
da najprimitivnijim sredstvima izmami paru od ovakvih naivnih i radoznalih
gledalaca koji se dosañuju po palankama. Nikad se takva pomisao nije
mogla roditi u mojoj glavi. Sve što sam video u panorami, ja sam primao
onako kako je bilo u namerama i predviñanjima onih koji su organizovali i
vodili preduzeće "Svjetskih panorama" i koji su sa njima radili i zarañivali. I 
sve je to išlo još daleko iznad fabrikantskih i trgovačkih namera i računa.
Zlata je za mene vredela ova igra sreće i zanosa, a ne sitnog niklenog novca.
Jer, u stvari, sve što je potrebno za tu igru davao sam ja od sebe i vadio iz
sebe. Za mnoge dečake tih godina svaka stvar, i manja nego što je ova uboga
panorama, može biti povod za takvu igru, svako pa i najskromnije sredstvo
njima je dobrodošlo da bi mogli da rasprostru ispred sebe ono što ih
usrećava ili tišti, i čega su puni do grla, jer raste zajedno s njima dok traju
godine rasta.
Kako je izgledao jedan takav nedeljni program u mojim očima i u
snovima koji su dolazili posle gledanja? Evo, na primer, za ovu nedelju
crven oglas javlja: "Rio de Žaneiro, sa svim svojim prirodnim lepotama,
vidicima i grañevinama".
Već samo ime toga grada! Ono je kao čudesna raketa koja sukne uvis u
letnjoj noći i rasprskava se na tamnomodrom nebu u dvanaest raznobojnih
vatrenih kapi koje padaju lebdeći kroz tamu, dvanaest slova reči. Rio de
Žaneiro.
To je pre nego što je čovek nogom stupio u panoramu. A stvarno
gledanje daje više nego što je očekivanje obećavalo.
Park u Rio de Žaneiru. Čudesna flora. Široke čiste aleje pod blagom,
jednomernom svetlošću nevidljivog sunca. Šetači. U prvom planu muž i
žena i njihova devojčica od šest-sedam godina, koja tera veliki drveni obruč.
Gospodin je sa štapom u ruci, lepo odeven, gospoña sa suncobranom,
širokim šeširom i dugačkom suknjom kojoj se šlep gordo vuče po zemlji;
devojčica je visoka na nogama, u matroskoj haljinici sa kratkom suknjom,
sva mila i nasmejana, kao zasebna mala sreća u opštoj velikoj sreći takvog
postojanja. Ljudi koji imaju sve što im treba. Da, uvek sam mislio o tom, o
takvom životu i takvim ljudima, i misleći o sebi i svojima uvek sam žalio što
nismo takvi, i razmišljao kako bismo to mogli postati. I sad, evo, stoje takvi
ljudi preda mnom – otac, majka i ćerka – kao da će sad prohodati i progovoriti.
Po izrazu lica i pokretima, uhvaćenim na slici, meni nije teško zamisliti
da oni i hodaju i govore, iako su nemi i nepomični. I ja zamišljam! A tako je
bolje, jer da stvarno imaju sposobnost hoda i dar govora, oni bi brzo
izgovorili ono što imaju da kažu i prešli ovu sunčanu aleju, i celoj čaroliji
bio bi kraj. Ko zna kakav kraj! A ovako, oni hodaju kad ja hoću i govore ono
što ja želim, i kad zaželim. I sve to bez kraja, bez gorke pomisli na kraj!
Sreća kao postojanje, zadovoljstvo koje traje nepomućeno.
Ja sam ne bih umeo, čini mi se, reći šta je bolje i lepše biti: otac, majka
i devojčica, na slici, ili ja koji ih, u tišini panorame, posmatram sve troje
kako šetaju alejom srećnog grada.
A onda se, uz tihu škripu mehanizma, cela slika, sa gustim zelenim
krošnjama drveća, bledoplavim nebom i šetačima u aleji, odjednom pokrene,
počne da klizi udesno, da nestaje. Ali na njeno mesto dolazi druga. Bogat je
svet, širok i raznolik, nema u njemu mesta praznini, samo jedna slika 
smenjuje drugu.
Umesto parka i njegovih šetača, u nedogled se pruža glavna ulica
trgovačkog dela grada. Užurbani pešaci, bezbrojna prevozna sredstva,
nerazumljivi natpisi na radnjama. Tu ima svega. Sve ostavlja utisak bujnosti
i snage. Tu se kupuje i prodaje. A ja znam šta to znači. U skromnim
razmerama, naravno, ali znam.
Mi imamo kuma, Blagoja bakalina. Ranijih godina, dok sam išao u
osnovnu školu, ta bakalska radnja bila je za mene prava strast. Za vreme
školskog raspusta odlazio sam svakog dana u njegovu radnju; tu sam stajao
po strani i dugo gledao kako se kupuje i prodaje.
Mrgodan čovek, bez svoje dece, kum Blagoje me ne goni, ali me i ne
zadržava; trpi me tu; čak ponekad zatraži da ga poslušam. Sećam se da bih
tada oživeo, sav ispunjen važnošću, i samo gledao da što bolje izvršim sitni
posao koji mi je poveren, a čini mi se da me ceo svet gleda i sudi. Jednom je
Blagoje sišao u podrum i rekao mi da pripazim na sve dok se on ne vrati.
Odmah sam stao za tezgu iza koje mi je virila samo glava. Ali sam se setio
da podmetnem mali sanduk pod noge; tako sam izgledao za dobar pedalj
viši. Stajao sam na tom sanduku kao komandant broda na svom mostu, a
visina i važnost mog položaja zanosila me. Čekao sam tako sa živom željom
da naiñe kupac i da mu ja ponudim i zacenim robu. Niko nije naišao za tih
nekoliko minuta. Vratio se Blagoje i, ne pogledavši me, preuzeo svoj posao,
a ja sam sišao sa svog pijedestala i ostao u sumračnoj radnji, izlišan i
smanjen, ali od tada sam znao bolje šta znači kupovati i prodavati.
Ta dečačka strast me je brzo napustila. Ja sam prestao da odlazim kod
kuma Blagoja još pre nego što sam pošao u gimnaziju, i zaboravio i njega i
bakalnicu.
Dok ja mislim o tome slika velike trgovačke ulice počinje da odlazi.
(Najpre jedva primetno zadrhti, a zatim se izgubi udesno, vukući za sobom
novu sliku.)
Nova slika – to je neka tvrñava na moru, zidana od cigle i kamena. U
prvom planu je visok isturen bastion, koji nosi ime nekog sveca, na njemu
moćan i velik starinski top; njegova lepo izrañena cev prošarana je zelenom
patinom. U daljini morska pučina. Sve obasjano suncem, ali preliveno
nekom uzdržanom, dostojanstvenom radošću naročite vrste.
Top! U sreći postojanja koju za mene znače ove slike, to je tragični
akcent bez kojeg, kako izgleda, nema ni sreće ni postojanja. Taj akcent
kazuje da se svaka sreća i svako postojanje mogu svakog trena pretvoriti u
nešto što je protivno od njih, a to ih i čini tako nestalnim i – tako divnim i
dragocenim.
Top nisam nikad video, jesam čuo kad puca o praznicima, ali video ga
nisam. (Ne vredi lagati pred ovom slikom!) A top je važna i sudbonosna
stvar. Top može svakog časa da opali, i da uplaši i digne ne samo ove
golubove sa kamenog venca na tvrñavskom zidu nego i ljude, i da unese 
teške potrese i velika uzbuñenja meñu njih. Pucanj topa može u ovim
prekomorskim krajevima da javlja dolazak broda iz Evrope. A taj brod nam
donosi možda dragog putnika koji nedostaje našoj sreći pa da bude potpuna.
Ali može da donese i neko službeno pismo sa mnogo pečata, koje javlja
neočekivane preokrete, rastanke i stradanja. To postoji u romanima, i to
dolazi uvek "kao grom iz vedra neba". Pucanj topa može da kazuje da je
neprijatelj na vidiku. Uvek postoji negde neprijatelj, ali kad se on pojavi,
topovi počinju, tako reći, sami od sebe da pucaju i – ubijaju. Ovo je onaj koji
samo javlja da drama počinje.
Pogled na oružje – a oružje znači podvig, rat i ubijanje – izaziva u meni
jaka i nejasna osećanja želje i zanosa, straha i odvratnosti. A morska pučina
je sama po sebi kao neko čudo. Sve me to toliko uzbudi i zaokupi moju
pažnju, da mi sluh i ne hvata više tihu škripu mehanizma koji pokreće moju
vasionu, da i ne primetim da je moja tvrñava, zajedno sa morem i topovima,
već dobrim delom otklizila u tamu, a da se preda mnom razvija slika
starinskog trga sa baroknim palatama i sa mramornom česmom na sredini.
Tu se na širokim tezgama ili na kamenim stepeništima prodaje cveće, samo
cveće. Naročito padaju u oči veliki beli i šareni suncobrani i pod njima
prodavačice, lepe i nasmejane, sa živahnim pokretima. Od svih prekrasnih
prizora, njih je najteže zaboraviti. Tu su i kupci, zaljubljeni parovi koji se
drže pod ruku, ili mladi muškarci, nasmejani i galantno nagnuti prema lepim
prodavačicama.
Taj trg sa cvećem, vodom, dostojanstvenim grañevinama od kamena, sa
lepim i bezbrižnim svetom, izaziva u meni najveći nemir, naročito docnije,
noću, kad oživi u snovima ili polusnovima. Jer, treba znati da pravi život
ovih slika počinje tek posle, kad se vratim kući i legnem u postelju. I ne
samo te prve noći nego u toku cele nedelje, sve dok ne doñe u panoramu nov
program sa novim slikama novih krajeva, novim uzbuñenjima i novim
snovima. A ulaznicu u tu svoju noćnu panoramu ja sam plaćao nesanicom i
živcima.
Tada prohoda zaista bračni par iz parka, i njihova devojčica, na svojim
divnim dugim nogama, stane da tera obruč, dok joj ne dosadi, a posle ide,
gorda i nasmejana, pored mene. Zove se Margarita, sad to znam. Ja joj
nosim obruč i trudim se da rečima i pokretima privučem njenu pažnju, ali ne
uspevam nikako u tome. I dok se ja mučim da budem što neobičniji i
zanimljiviji u govoru i ponašanju, ona korača sovjim hrtovskim korakom
sasvim uza me, ali kao da me ne vidi i ne čuje. I što je najgore, ne čini to
svesno ni namerno, da bi me mučila, nego posve prirodno i nehotično, kao
da me zaista ne primećuje. Neka uroñena hladnoća bije od nje. Rña
gospodska!
Izgubi se par sa šetačima i devojčičom, a stane da se kreće pučina ispod
tvrñavskih bedema, da plove lañe po njoj. Ponekad čak pukne top, i probudi
me i uplaši, tako da osećam kako mi bije srce. Ali to me bar oslobodi sna o 
tvrñavi, koji je težak i zamršen. U tom snu: čas ja nosim, kao glasnik, ono
važno pismo kroz mnoge opasnosti, teškoće i zasede, i nikako da ga predam
komandantu vrñave; čas sam opet ja sam komandant i primam to poverljivo
pismo i jako naprežem oči da ga pročitani pri slaboj svelosti vojničkog
fenjera, mučim se, ali nikako da odgonetam ispreturane reči i rečenice. Samo
znam da su vesti teške i ozbiljne, pune nejasnih pretnja i odgovornosti.
Svakako, najlepše je kad oživi trg sa cvećem. Boje su divne u svojoj
raznolikosti i svom skladu, pod južnim suncem i u svežoj senci, na
polivenim pločama kamenitog trga. I ja se samo pitam otkud mi sada, u snu,
dolaze pred oči, tako žive i lepe, kad takve nisu bile čak ni na slici u
panorami.
Smeju se glasno i živo prodavačice, njihove lepe, do lakata gole ruke
kreću se neprestano i skladno: biraju ruže, vezuju ih u kite, podsecaju drške
pri dnu, naplaćuju. Tako se od tezge do tezge prepliću njihovi pokreti i
vezuju se u živo, zlatno pletivo kroz koje presijavaju i blešte boje cveća i
vodenih kapljica na suncu. Meñu kupcima sam i ja. Nije to više zaneseni i
izgubljeni, bojažljivi i siromašni dečak iz panorame što, sklupčan na svojoj
okrugloj stolici, živi samo pogledom. Ne. To je bezbrižan i nasmejan mlad
čovek, lepo odeven, siguran i smeo u ponašanju. Uopšte, krećem se i
govorim kao odrastao čovek, kao junak iz poslednjeg romana koji sam
pročitao, onaj za koga je u romanu rečeno da je "ljubimac žena i sudbine".
Prodavačica me pita šta želim (svako slovo je belo i zlatno od njenog
osmejka!), a ja odgovaram slobodno i vedro, gledajući joj pravo u oči, da
lepšeg cveta od njenih usta nema i ne može biti. Ipak, uzimam nekoliko ruža
koje devojka, zajedno sa svojim najslañim osmejkom, vezuje u mali buket.
Dok njeni prsti vešto slažu i vezuju ruže, ona se jednako smeje belim
vlažnim zubima i gleda me svojim čistim očima, koje su vidici neba i mora
izvedrili i raširili. U živoj želji da ne prekinem posve i zavazda tu vezu, da
mi bar nešto ostane od nje (bar iluzija: da mi je nešto ostalo!), pitam je kako
se zove.
– Nina. Uvek vama na službi! – odgovara ona nasmejano i poslovno,
dok mi predaje kitu ruža.
Upravo hoću da joj kažem: "Do viñenja, Nina! Ostanite uvek tako
lepi!", ali tu, odjednom, osetih kako i u tom prizoru od samog sjaja i mirisa
nastupa taman i mučan trenutak.
Kad sam širokim, slobodnim pokretom, kome sam se i sam divio,
segnuo rukom u džep da bih izvadio mali zlatan novac i stostruko platio
vrednost rosnih ruža – naišao sam na prazninu. Pretrnuo sam. Znam da sam
krenuo sa džepom punim zlatnika, da sam malopre plaćao neke druge
kupovine, ali sada – nigde novca! Ni pare! Grčevito kopam prstima po svima
džepovima. Sa bolnim naporom nastojim da se setim gde sam mogao
ostaviti novac koji je još maločas bio tu, ali sećanje je nemoćno, kao uzeto, a
novca nema pa nema. Obraz mi gori od stida i ruke drhte od uzbuñenja, 
mučim se i snebivam. A kad se od te muke i nelagodnosti probudim, vidim
da sam prste desne ruke zario duboko u pocepan ñački jorgan iz kog ispada
jevtin i star pamuk.
Takve i slične stvari dešavale su mi se u snu i, na žalost, ne samo u snu.
Novi, široki i bogati svet iz panorame pratio me je i danju, donosio radosti i
zadovoljstva, ali me dovodio i do nezgoda i razočaranja, do nesporazuma i
sukoba sa okolinom. Jedan takav nesporazum bio je već u samom početku.
Imao sam najboljeg i najbližeg druga. Bili smo nerazdvojni i voleli se
kako se samo dečaci u tim godinama vole. Taj moj drug, Lazar, bio je
snažan, otresit dečak. Čim sam video prvi program, ja sam, u svom
oduševljenju, zaželeo da tu radost podelim sa drugom. Nagovorio sam ga da
iduće nedelje odemo zajedno u panoramu.
Seli smo jedan pored drugog tako da su slike, u svom okretanju,
nailazile prvo na mene pa onda na Lazara. Gledajući jednu sliku, ja sam,
pored uživanja koje mi ona pruža, uživao i u pomisli da će tu sliku moj drug
gledati za koji trenutak, a da sada gleda onu u kojoj sam ja malopre toliko
uživao. Pitao sam se da li Lazar čuje, kao i ja, onaj tanki šum koji prati
okretanje panorame. S vremena na vreme, okretao sam se nadesno ne bih li
uhvatio Lazarev pogled, ali drug nije dizao glave.
Kad su se obredale sve slike i počele da ponovo nailaze one već viñene,
Lazar se digao i izišao, bez reči i znaka. Ja sam ga gledao začuñeno, ali sam
ostao na svom mestu i još jednom video ceo krug slika, iako sa smanjenim
zadovoljstvom. A kad sam se, najzad, i ja digao i izišao, zatekao sam druga
na ulici.
Prljav sneg i jugovina. Lazar je odmah izneo celo svoje mišljenje o
panorami. On je nalazio da tu nema ničeg naročitog. Slike, kao i druge slike,
slike gradova i mesta o kojima ništa ne znaš, gde nisi bio i nećeš nikad biti.
Šta vredi sve to i čemu služi? Ništa i ničem!
Poražen tim neočekivanim sudom, ja sam gledao svoga druga kao da ga
prvi put vidim. To što je on govorio bilo je u takvoj opreci sa onim što sam
ja osećao, mislio i verovao, dok sam gledao slike u panorami, i posle toga,
da nisam nalazio ni jedne reči da mu odgovorim. Video sam samo da mi
najbolji drug zatvara najlepši vidik i razara najbogatiju nadu. Izbegavao sam
njegov pogled i osećao fizički bol u grudima.
Tek malo docnije, u hodu, razvio se izmeñu nas razgovor, ali ni ta
kratka i iskidana raspra nije mogla doneti sporazuma ni objašnjenja. Lazar je
tvrdio da to "čučanje" u panorami ne vredi tih para koje se daju za ulaznicu.
U meni se sve bunilo i protiv te ružne reči i protiv celog takvog gledanja, ali
nisam rekao ništa, misleći samo o jednom: o razlici koja može da postoji
izmeñu čoveka i čoveka, i onda kad su najbolji prijatelji. Ubijen tim neo-
čekivanim otkrićem, ja sam samo mucao nešto o lepoti sveta... Gde? Kakva
lepota? Kojeg sveta? – pitao je Lazar, kao da nismo bili u istoj panorami i
gledali iste slike. Na ta pitanja ja nisam mogao da odgovorim. A drug je 
mirno i mrzovoljno zaključio: tih nekoliko naslikanih mrtvih prizora i
predela, to nije ništa. Slika je slika, a svet je svet.
I sam pokoleban, zbunjen i slomljen, ja sam koračao mehanički, ne
misleći ništa. Nisam znao ni kad sam se rastao sa Lazarom, ni kako sam
našao svoju kuću, posle udarca koji mi je za to veče oduzeo i prijatelja i
"svet" iz panorame.
Ali već iduće nedelje taj svet je vaskrsnuo u svoj svojoj moći i lepoti, a
i sa Lazarom sam našao svoj nekadašnji prijateljski ton. Ipak, o panorami
nismo više razgovarali. Samo bi se Lazar, koji nikad više nije otišao u
panoramu, ponekad našalio na njen račun preda mnom, ali sve je to bilo sada
ublaženo i podnošljivo. Ja nisam branio svoj svet sa slika, ali se nisam dao ni
odvojiti od njega.
Bilo je i drugih i drukčijih nesporazuma.
Sunčano proletnje popodne. Posle mnogih napora, moljakanja i
poniženja, ja sam, najposle, našao novac za ulaznicu. Sav drhteći od
uzbuñenja, otrčao sam i zatvorio se u zagušljivu panoramu, bez prozora i
ventilacije. Više od jednog sata gledao sam program te nedelje: Cejlon.
(Upravnik panorame, bolešljiv i brižan tih dana, nije ni obraćao pažnju na
mene, a posetilaca je bilo vrlo malo.) Čudni budistički hramovi na
bregovima, sa hiljadama ljudi svake vrste i uzrasta koji dolaze izdaleka,
pešice, da se poklone nekoj svetinji. Beskrajna stepeništa od kiklopskog
kamenja. Neobični muzički instrumenti sveštenika, dugačke drvene trube,
tamburini i čineli. Tropske šume i vrtovi. Beli i rumeni cvetovi sa velikom
časkom u kojoj se naziru žuti mesnati prašnici. Neki dvorovi, beli u zelenilu,
a tako čipkasti i laki kao da i nisu grañeni trudom ljudskih ruku, nego nikli iz
zemlje ili spušteni s visina. Živo i bogato pristanište grada Kolomba, puno
brodova raznih nacija i kolonijalne robe svake vrste, dobar povod za
razmišljanje o pothvatima trgovaca i moreplovaca, o ljudskom radu uopšte.
Sve je to prolazilo ispred mojih očiju, jednom, dvaput, pet puta. A kad
sam najposle izišao i stigao kući, dan se bližio kraju. Naša avlija je bila već u
senci, a svuda po brdima bilo je još sjaja koji me je neodoljivo privlačio.
Visoka ograda delila je našu avliju od susedske. Sused je Jevrejin, mali
trgovac, koji je počeo da stiče i već se sprema da napusti taj sirotinjski kraj.
U želji da vidim još malo od sunca, ispeo sam se na ogradu uz koju je
Jevrejin komšija naslagao veliku gomilu bukovih drva, u visini same ograde.
Sa tih naslaganih bukovih cepanica, kao sa neke terase, moglo se još jedno
vreme posmatrati sunce i sa njim nešto od cejlonske raskoši. A onda je zašlo
i ono, i predeo potamneo. Valjalo je spustiti se u svoje dvorište koje je bilo
još tamnije.
To penjanje na susedova drva ponovilo se i sutradan, a već prekosutra
je trgovčeva žena, brašnjavih ruku, stala na kućni prag i opomenula me da
siñem. Iznenañen i probuñen, ja sam nevezano i zbunjeno mucao nešto o
suncu, o želji da... još malo...; ali žena me nije ni čula ni slušala, nego je 
poluglasno grdila. Kakav je to način: zavirivati u tuñe avlije? I kakvo je to
tobožnje sunce, kad njoj nestaju drva, glavnja po glavnja. I, bezobrazluk...
Nisam dobro čuo ni razumeo ni ja nju, nego sam se, ne sačekavši kraj,
sručio u svoju avliju.
Cejlon je izgoreo sav odjednom, kao praška baruta. A već sutradan,
majka me je sniženim, neveselim glasom opomenula da se ne penjem na
ogradu i ne zavirujem u tuñe avlije. (Znači: komšinica se žalila!) "Ti si
gimnazist, i nema smisla da radiš takve stvari, a ako sazna otac... ti znaš oca
kakav je!" – i još je tako džarala po žalosnom pepelu koji je ostao iza divnog
Cejlona, ali ja sam se, stegnutih zuba, sa vatrom stida u očima, okrenuo i izi-
šao napolje.
Da, znam ja oca, na žalost, dobro i odavno! Znam i majku kod koje se
uvek moglo naći razumevanja i zaštite. Ali sada, evo i ona počinje da me
posmatra oštrije i sudi strože. Sve zbog panorame. Neki dan se žalila na
mene tetki iz Visokog, koja je bila došla na obdanicu. Ja sam i nehotice čuo
jedan deo toga razgovora. Ova panorama, kaže, kao da mu je pamet popila.
Neobično se ponaša kod kuće i u školi, slabije uči, a kad doñe ponedeljak,
on čuda čini dok ne stvori novac za ulaznicu. Tetka kaže nešto u moju
odbranu, tek reda radi. Mlad je, proći će to. Ali majka uzdiše i klima
glavom.
– Ne znam, sestro – ali me briga pojede. Sve se bojim da se ne isturi na
strica, onog Jakova što je propao kao niko njegov. Svi smo ga volili – pokoj
mu duši! – i ja sam ga toliko puta svjetovala i korila, ko roñenog brata, što
ide za kojekakvim budalama i raspikućama, a on meni kaže: "Nije to, snajka,
nisu oni krivi, nego je u mene ludo srce, pa to ti je!" I zaista, takav je bio: da
mu navrh Trebevića pokažeš šarenu lažu, on bi sve ostavio, i kuću i posao, i
bos i gologlav krenuo uzbrdo za njom. Tako je i svršio. Pa se bojim, bojim...
Žao mi je majke, ali kako da se objasnim s njom kad ona zna samo
jedno: da se plaši. A sa ocem nema razgovora.
U školi – slično. Hteo sam po svaku cenu da razgovaram sa drugovima
o Cejlonu, ali i to je bilo nelagodno, ispadalo smešno i dovodilo do novih
sukoba. Drugu u klupi, jednom bojažljivom Čehu, ja sam za vreme časa
šaputao o predelima dalekog nepoznatog ostrva, o hramovima, gustim
šumama, i zelenim dolinama sa malo modrog mora u dnu vidika. Profesor
me je opomenuo da "ne brbljam kao baba". Ustao sam i, oborenih očiju,
tupo i tvrdo procedio kroz stegnute zube da ja nisam baba i da ne dopuštam
da me tako naziva. Smatrao sam da to dugujem velikom i sjajnom ostrvu
Cejlonu, kome sam tih dana sav pripadao. Profesor je ostao pri svome i
dodao da će me, ako budem još i drzak, isterati iz razreda. A ja sam seo,
ponižen i smešan, ali kao čovek koji, zahvaljujući panorami, šeta po
najlepšim i najdaljim krajevima sveta. Drug u klupi okrenuo je glavu od
mene, u znak da me se odriče.
Očigledno da je panorama, koja mi je donosila časove velikih 
zadovoljstava, otvarala u meni vidike za koje nisam slutio da postoje i budila
strasno i gordo divljenje veličini sveta, imala i svoje naličje. Zbog te strasti
za svetom i životom sa slika, koja je potpuno ovladala mnome, ja sam postao
dužnik prema stvarnom svetu i krivac u životu u kom sam živeo. Danju mi ta
strast donosi sitne sudare i neprijatnosti u dodiru sa ljudima, noću razara san
i odmor, jer dnevni doživljaji odreñuju prirodu i naših snova i naših
nesanica. Tako se bar kaže. Jedno je sigurno: da malo spavam; a kad zaspim,
uzbuñuju me ili muče prijatni ili teški snovi u vezi sa panoramom.
Kako da spavam kad preda mnom odjednom, pod dodirom nevidljivih
svirača, ožive svi oni instrumenti ispred budističkog hrama i stanu da ječe
dugačke drvene trube, da muklo biju doboši, i trešte čineli divlje i nečuveno.
Trgnem se i, u tami, uplašen, zveram po sobi u kojoj spavaju sa mnom i oba
mlaña brata. Gledam i osluškujem. Ništa. Tišina. Izdužen pojas mesečine na
podu. Srce mi bije naglo. Dobro je, ništa nije bilo, niko nije čuo, svi spavaju.
Ali onda me obuzme druga, nova vrsta straha: pretrnem od same pomisli na
takvu avetinjsku muziku koju niko drugi ne čuje, od koje se samo ja budim.
Dugo bdim, snalazeći se i gubeći naizmenice, jer ni sam ne znam tačno
šta mi se od tog svega dešava u snu, a šta u budnoj mašti. A kad ponovo
zaspim, desi se da me odmah zavedu nekud šumske staze na Cejlonu, sparne
i sumračne od gustog lišća svih vrsta i veličina. Oni rumeni i beli cvetovi
zakrčuju potpuno kamene stepenice, a ja sam bivam sve manji, sve žedniji.
U potrazi za pićem i vlagom, uvlačim se u njihove čaške kao pčela; tonem
strmoglavce, obnevideo od krvi što mi navire u glavu; gubim se ceo u
mirisnoj, otužnoj mekoti prašnika i latica, i sa užasom osećam da iz te slasti
nema povratka.
Ali ima, izgleda, izlaska; a izlazak nije dobar, jer vodi na neku golu,
studenu planinu. Na vrhu te planine, pod nekim nemilim nebom, na oštrom
vetru, stojim prikovan za jedno mesto. Svuda oko mene beskrajan vidik od
planina i otvorenih dolina sa rekama i naseljima. Sve nejasno, sumračno i
sleñeno. Strah me je od samoće; boli nepomičaost na koju sam osuñen.
Drhtim na vetru, povijam se. Iz oblačnog neba dopire nejasno do mene
tutnjava koju odmah, u sebi, prevodim. Govori neki strašan i svečan glas:
– Tvrdio si da voliš svet i nikad ti ga nije bilo dosta. Eto ti ga sad,
nagledaj ga se, i vidi šta si voleo!
Strašno je gledati svuda oko sebe mrko i hladno naličje sveta, slušati taj
glas neumitne osude, i osećati se kao čovek koji je potpuno u pravu, a
potpuno nemoćan protiv svemoći nepravde. Ali onaj glas s visina stao je,
začudo, odjednom da se spušta i menja i pretvara u ljudsko gunñanje, u neku
sipljivu, staračku džandrljivost.
– Eto, šta znači peti se na tuñe kamare drva. Sad vidiš? Iz takvih snova
budio sam se sa osećanjem silnog ogorčenja u sebi. Već tada, kao i docnije u
životu, ja sam se gnevno pitao: otkud nam dolaze ti podmukli udarci u
trenucima kad nam je najpotrebniji odmor i kad se najmanje možemo 
braniti? I jednako drhteći od uzbuñenja, objašnjavao sam se sa nevidljivim,
nepostojećim sabesednikom. Kažu da su to naše dnevne zle misli i rñavi
postupci koji nam se svete i kažnjavaju nas noću u teškim snovima. Dobro,
recimo da je tako. Ali mene su takvi, i strašniji, snovi budili i kad mi je bilo
pet godina! Ko je dakle kriv za snove koji muče nevinu decu?
I u snu sam ispaštao svoju čudnu ljubav za panoramu. Ali sve su te
dnevne i noćne muke i nezgode bile muke i nezgode dečačkih godina, a to
znači: i teške su i mnogobrojne, i lako se podnose i ne traju dugo. Sat-dva
tvrdog spavanja ili zračak jutarnje svetlosti u stanju su da ih zbrišu sve, bez
traga. I već sutradan sva moja pažnja bila je upućena na drugu stranu. Moje
misli ispunjavala je radoznalost za nov program, a moje vreme odlazilo je na
trčkaranje i dovijanje kako da doñem do novca potrebnog za ulaznicu, do
kog se tako teško dolazi.
Dugo je tako "Panorama svijeta", sa svojim velikim svetlostima u
dubokim senkama zauzimala dobar deo moga života i izgledala stvarna i
trajna do neprolaznosti. A onda je, posle godinu dana otprilike, odjednom
iščezla, kao priviñenje.
Jednog dana nestalo je velikog natpisa na ulazu. Vrata su bila širom
otvorena. Sva prostorija bila je osvetljena. Neki ljudi su rasklapali drvenu
zgradu panorame, dasku po dasku, kao najobičniju baraku. Svuda je bila
rasturena kudelja koja služi za pakovanje. Štrčale su električne žice. Onaj
mršavi Austrijanac i debela žena sa kase, ljudi koji su rukovali čudima i
predelima sveta, stajali su i hladnokrvno izdavali nareñenja.
Tog dana ja sam dugo i uzbuñeno šetao ispred panorame, bacajući
bojažljive poglede kroz otvorena vrata. Sav sam se tresao od neke hladne
drhtavice. Bio sam razočaran i uvreñen, osećao sam da su me prevarili i
pokrali. Nikad nisam mislio da bi mogla nestati ta panorama koja mi je
izgledala trajna i stalna kao i svet koji ona prikazuje. A sad: sanduci, hartije,
pakovanje, i ono što sam oduvek smatrao najtužnijim u ljudskom životu –
seoba. Panorama sveta (raznolikog i bogatog sveta!) seli se kao sirotinjska
porodica kojoj je gazda otkazao zbog neplaćanja kirije.
To je činjenica. Sa tom činjenicom ja sam od sada živeo, umesto sa
radostima i strepnjama koje mi je pružala panorama. Tražio sam bar
objašnjenje neko, a sve što sam mogao da saznam i shvatim svodilo se na
ovo: veliko preduzeće u Beču, koje raspolaže desetinama ovakvih panorama,
uvidelo je da.je panorama u Sarajevu nerentabilna i zbog toga je ukida i
prenosi u neki drugi grad u državi. To je ono što se zove – bankrot.
To je pitanje novca. Nije to prvi put da se preda mnom otvara saznanje
o strašnoj moći novca. U svemu što ljudi stvaraju i podižu kruži novac,
nevidljivo kao krvotok u telu, ali presudno za čoveka i sve što je čovekovo.
To daje ljudima i stvarima izgled i značenje, i svemu odreñuje vek i trajanje.
Jedne drži u životu i podiže da se granaju i cvatu, a druge napušta da se suše
i propadaju kao usahlo drvo. To je stvarnost, i u toj stvarnosti živimo svi mi, 
sa svim onim što jesmo i što mislimo da smo.
Sve je to izgledalo neverovatno, grozno i neizdržljivo, ali ja sam sada
nalazio neko divlje uživanje da to ponavljam i da sam sebe nagonim da
verujem u to: da su i svet i slika sveta, i naša najveća zadovoljstva i najteža
stradanja, i naše misli i naši postupci – da je sve to vezano za neke daleke i
neshvatljive zakone kruženja novca. Sve.
Mučenje je bilo odsada proći ulicom u kojoj je nekada radila panorama.
Velika radnja ostala je jedno vreme zatvorena, a zatim je ponovo
otvorena, prebojena i doterana. Na njoj je osvanula firma: "Levi i drug –
Pomodna radnja muškog rublja", i otvoren veliki izlog sa elegantnim
muškim košuljama, čarapama i naramenicama. Kroz staklo toga izloga
nazirala se lepo ureñena unutrašnjost.
Gledajući lakirane tezge i rafove sa finom robom, ja sam se pitao da li
neće i to nestati jednog dana kao čudom, po istim zakonima po kojima je
nestala i panorama, zakonima koje je ne poznajem, ali ih naslućujem svuda
oko sebe. Ne može se više verovati u stalnost sveta.
Da, panorama! Izneverila je i otišla, i odnela u grubim sanducima svoja
sunca i mora i zemna bogatstva, da ih opet negde rasprostre pred nekim koji
će, poverovavši u njenu stvarnost i okrenuvši leña svom životu, provoditi
sate na njenim sedištima od crvenog pliša. Otišla, a mene ostavila razočarana
i sama, sa pitanjem koje se ne može rešiti a ne da se otkloniti. – Šta je svet,
stvarni svet sa živim ljudima i njihovim meñusobnim odnosima izraženim u
imanju i sili i vlasti, u novcu i računu, a šta slika sveta sa svojim
bogatstvom, lepotom i radošću? – Objašnjenja ni odgovora nema. Godine
prolaze; sa iskustvima i putovanjima pitanje dobiva stotine novih vidova, pa
ipak ostaje bez rešenja.
Ali mladost nalazi snage i vremena za sve. Mladići u tim godinama ne
beže od pitanja; oni ih gomilaju sa strašću i mere snagu i oštre um na njima.
A činjenica da za većinu tih pitanja ne nalaze rešenja, ili ih nalaze više ali
protivrečnih, njih ne zbunjuje i ne plaši, jer mlad čovek ne vidi kraja ni
svojoj snazi ni svom vremenu.
Pa je i to prošlo, i nastupile zrele godine u kojima čoveku izgleda da
život stoji negde izmeñu rasta i opadanja. Već odavno je u svetu gotovo
nestalo takvih panorama; potiskivale su ih druge savremenije zabave i
razonode. Odavno sam ja saznao celu istinu o panorami svojih dečačkih
godina. Već tada su ovakve panorame bile zastarele, i propadale u većim
gradovima. Učinjena je proba sa Sarajevom kao zaostalim i zabačenim
mestom u kom, možda, ima još naivnih gledalaca, ali i taj pokušaj je propao.
Sve to nije moglo da utiče na mene. Kad već gotovo nigde u svetu nije
bilo takvih zabava, mala starinska panorama radila je u jednom čoveku. Ja
sam svoju panoramu sveta nosio u sebi. U razno doba dana i noći, na raznim
mestima, dešavalo mi se da se odjednom nañem na niskom sedištu bez
naslona, a preda mnom bi stale sporo da promiču slike sveta u neiscrpnoj 
raznolikosti i beskrajnim nizovima. U buci krupnih ili beznačajnih životnih
dogañaja, kojih je bilo mnogo, kao i u tišinama mojih samoća, kojih je bilo
suviše, s vremena na vreme javilo bi se ono staro, tanko zujanje
jednostavnog mehanizma koji te slike okreće.
Tu su i dalje živeli predeli i likovi iz one male sarajevske panorame u
kojoj sam prvi put osetio neugasivu ljubav za široki svet.
Prolazilo je vreme: mladost, zrelo doba, i nailazile prve godine starosti.
Student tehnike, inženjer, stručnjak za ispitivanje materijala, ja sam živeo sa
ljudima, kao i oni, nekad malo bolje nekad mnogo gore. Uporedo je živeo,
rastao i dozrevao svet iz panorame. Zaborav koji je brisao tolika živa lica i
predele, tolike stvarne sreće i potrese, nije imao vlasti nad tim svetom. Njegova
godišnja doba su dolazila i odlazila, njegovi ljudi živeli i starili.
Panorama ih je pratila uvek i svuda u njihovom kretanju po svetu i u svim
promenama njihovog života.
Rasla su drveta u lepom parku u Rio de Žaneiru, a uporedo sa njima i
devojčica Margarita; svako po svojim zakonima. Odavno ona ne trči za
obručem, njene noge, visoke kao u gazele, prekrila je suknja do ispod
kolena. Stasala je, puna snage koja sa svakim danom raste, i radosti koja još
nema imena, i nemirnih pitanja: šta da se radi sa tom snagom i tom radošću.
Sve se to zna iz njenog dnevnika koji je vodila do svoje četrnaeste
godine, sve do onog dana kad je prvi put dnevnik ostao bez ijedne reči, a
umesto toga devojka je istim perom napisala roñacima telegram, svima isti:
"Danas tata umro. Margarita."
Tu zapinje njen dnevnik i lomi se njen život. Za nekoliko meseci. A
zatim se nastavlja i život i dnevnik.
Majka nije više ona visoka i snažna žena iz parka. Sve donedavno je
bila i ostala takva, bez vidnih poremećaja i promena. Sada, posle muževljeve
smrti, njena zdrava lepota se rušila sa svakim danom, primetno. Žena je
venula i opadala kao da tone u zemlju. Ona nije umela više da okrene lice od
te jedne smrti koju je videla izbliza, i bila i sama osuñena na smrt. To se
videlo po svemu, a naročito po njenim očima, izgubljena i odjednom malko
razroka pogleda. Te oči su kružile po predmetima i ljudima, ali je bilo jasno
da ne vide ono što gledaju, nego su uprte u nešto što se živom čoveku ne
otkriva a što je postalo njihov jedini vidik, zauvek.
To je bio izuzetan i potresan slučaj žene u kojoj udovička tuga ne zaceli
i ne proñe s vremenom, kao što obično biva, nego se ustali i pokida sva
najfinija tkiva njene iznutrice. Takva žena se ugasi u suzama.
Udovica je živela godinu i osam meseci posle muža. Za to vreme nju je
samo jedan interes vezivao za život; to je bila briga kako da uda i zbrine
ćerku jedinicu. Da je uda i obezbedi od nezgoda i udaraca koji u ovom gradu
očekuju lepu, mladu devojku bez imetka, bez iskustva, bez roditelja i jačih
rodbinskih veza. Margarita se odupirala. U Parizu je živeo i studirao njen
drug iz detinjstva, Alfredo, svega dve-tri godine stariji od nje. Uvek je 
verovala da će se, kad vreme za udaju doñe, udati za njega. Dopisivali su se.
Ali on nije nameravao, nije mogao, sada da se vrati. A ovde se našla devojci
izvanredno dobra prilika. Majka je navaljivala, tvrdeći da onaj u Parizu ne
studira nego kapom vetar goni (takav je!), i da s te strane ne treba ništa
očekivati. Potresena silnom žalošću za ocem, zbunjena pogrebnom atmosferom
u kući, devojka je strepela od pomisli da bi mogla ostati sama. Pisma s
one strane okeana nisu davala dovoljno nade ni podrške. Tako je, najposle,
popustila, i pristala.
Čim je svršeno venčanje, majka se brzo i lako rastala sa životom, sa
kojim su je vezivale samo slabe i retke niti.
Margarita se udala za krupnog, rumenog i veselog momka, člana firme
"Braća Soares", koja je imala nekoliko velikih robnih kuća u glavnom gradu
i po zemlji. To je mnogobrojna i bogata porodica, čitava dinastija, od
osmoro braće i tri sestre. Sve je to poudavano i poženjeno, i svi imaju
mnogo dece. Svi su krupni, grlati i preduzimljivi, i svi liče jedno na drugo po
naravi i po izgledu. Meñu njima se izgubila Margarita kao u vašarskoj vrevi.
Devojački dnevnik nije nastavljen. Panorama teško dopire svojom
svetlošću u porodični život ljudi kao što su Saoresi. Tek posle nepunu
godinu dana ja sam ugledao "devojčicu iz parka", na samom ulazu u taj isti
park, jednog dana kad je panorama (u meni) stala opet da se okreće, i po
svojoj ćudi donela glavni grad Brazilije. Pored ogromne, pretenciozne kapije
od livenog gvozda, Margarita je izgledala sitna, smanjena. Bilo je sunačno
podne, a ona je ipak uvijala oko sebe retko i skupoceno krzno.
Oboje smo se obradovali tome viñenju, ali naš razgovor je, možda
upravo zbog toga, bio kratak i običan. Rekla je da je tek pre dva dana
napustila kliniku čuvenog profesora. (Izgovorila je ime jednog ginekologa).
Sad se sprema da ide na odmor i oporavak. Kada? Gde? To zavisi od
Augustina i njegovih poslova. (Augustino je muž. Ona je to ime izgovorila
nekoliko puta, svaki put sa čudnim zastajanjem pre prvog i iza poslednjeg
sloga, kao što ñaci izgovaraju istorijska imena na ispitu.)
Bila je bleda, to se videlo i ispod pudera i ruža. Slab osmejak pokazivao
je beskrvno meso oko savršenih zuba. "Eto šta biva od lepe dece iz parka,
eto" – mislio sam ja, a grlo mi se sušilo i stezalo. Margarita je i dalje
govorila mirno i stvarno, do bola stvarno. U njenom govoru, koji je zaista
ličio na dobro naučenu lekciju, ponavljala se reč "Augustino", ograñena
stankom i tišinom. Pričala je o svom bolovanju i oporavku, ali nekako s
visoka i sasvim uopšteno, kao što se priča deci koja ne mogu sve da
razumeju i ne treba sve da znaju.
Izmenjali smo blede osmehe i brza rukovanja pri rastanku; tako brza da
njene ruke nisam mogao posle da se setim, ma koliko naprezao sećanje. Zato
se sećam da sam u njenom glasu naslutio prizvuk nehotične gorčine i
sagledao nov, tvrd blesak u njenim očima. Po nju su došla kola pred veliku
kapiju parka i ona se brzo oprostila, napuštajući me kao što bi sve na svetu 
napustila da se vrati svojoj kući i svome mužu. Ja sam otišao dalje, pešice,
želeći zdravlje celom svetu da bi u njemu tako i Margarita bila zdrava.
Prolazile su opet godine. Dnevnik je nastavljen. Iz njega se vidi da se
Margarita, posle onog pobačaja u prvoj godini braka, oporavila, ojačala i
razvedrila. Zatim je za dve godine rodila dvoje dece, sina i ćerku. Zdrava i
lepa deca. brzo su rasla.
Kada se navršilo pet godina braka, mladi par je krenuo da poseti Pariz,
a zatim Rim. To je bio manje-više ustaljen običaj u porodici da se posle pet
godina braka u kom ima zdrave dece, ta veza smatra uspelom i utvrñenom; a
kao nagrada supružnicima dolazilo je tradicionalno putovanje u Pariz i Rim.
Tako su u svoje vreme putovala sva starija braća, pa je tako i sada
zaključeno u velikom porodičnom veću Soaresa da putuje Augustino.
Krenuli su na četvoromesečni put i to, kao mnoge južnoameričke
imućne porodice, sa decom i poslugom.
U Parizu su odseli u velikom hotelu u Avenue Matignon i živeli kao i
svi njihovi zemljaci kad doñu u Pariz. Jednog dana Margarita je izišla sama
na Ghamps Elvsees da kupi neke sitnice. Slučaj je hteo da je već na prvom
koraku srela Alfreda.
Bez iznenañenja i usklika, ali i bez oklevanja i kolebanja, prišli su
jedno drugom kao da su se juče dogovorili da se ovde nañu, i seli su na
stolice od pletene slame pred jednom velikom kafanom, prirodno i mirno
kao da su stigli kući. I gledali su se prirodno i mirno. Hteli su da tako i
razgovaraju, ali razgovor nije mogao da se razvije. Plane, pa se ugasi;
poteče, pa stane. Njihove misli, koje nisu mogle biti izrečene, sprečavale su
ih da kažu ono što ne misle, i sve se svodilo na beznačajne i prazne reči.
– Gle, molim te, ko bi rekao...
– Eto, tako...
– Tako.
Misleći svako svoju misao, oni nisu ni čuli jedno drugo. On je mislio:
"Gle, kukovi, prsa! Malo rumenila na licu, koje je nekad bilo tako bledo, i
još više na grudima, odmah ispod grla. To su godine bračnog života, i
poroñaji. Ali najveća promena je u govoru. Kao da je neki veo skinut sa
njenog glasa, sa svake izgovorene reči. Sve je otkriveno i dešifrovano, svaka
reč znači samo ono što bi značila u ustima svakog mog zemljaka. To jest, ne
znači mnogo. Eto šta biva od lepih, tajanstvenih devojaka!" A ona je mislila:
"Bože, zar i ovo može da bude? Isti je i izmenjen je; i to izmenjen u osnovu,
potpuno i zauvek. Za ovih sedam-osam godina on se sav izoštrio i profinio,
kao kuhinjski nož što se istanji od duge upotrebe. Kao da su nekom
naročitom operacijom izvukli iz njega sve veselje i svu dobrotu njegove
mladosti. Taj čvrsti, suvi stisak ruke i taj pogled, živ i smeo, pokazuju da je
ovo čovek koji nema iluzija, ali ni milosrña ni prema sebi ni prema drugima.
Čovek koji nije hteo da se vrati u svoju zemlju, kada je trebalo, i koji se
nikad neće ni vratiti u nju." 
Razgovor koji je tekao uporedo sa tim mislima bio je mučan za oboje.
Čovek je postajao krt i pomalo ciničan. Nikad u životu nije dospeo u ovakav
položaj: da ne ume da nañe pravu reč. Zbog toga je sada kivan na sve i na
samog sebe, iako čini sve što može da se to ne primeti. A žena je, praveći se
da ne primećuje ništa, govorila o svom mužu i svojoj porodici, izgovarajući
često muževljevo ime i uvek nekako izdvojeno, sa stankom ispred prvog i
iza poslednjeg sloga.
Kraj toga razgovora značio je osloboñenje za oboje, i stoga je bio nešto
življi i radosniji. Uveravali su jedno drugo da svakako treba još da se vide.
On će se javiti telefonom. I... Augustino... će se radovati. Svakako, svakako!
A oboje je osećalo da to znači: nikad i nikako.
Život bi bio lakši i lepši kad bi bilo manje izlišnih susreta, ali kad se
već ne mogu izbeći, treba ih koliko je mogućno skratiti, nastojati da se ne
ponove i – što pre zaboraviti.
Kratkim opisom toga boravka u Parizu i povratka u Rio završavao se,
valjda zauvek, Margaritin dnevnik. Na četrdeset osmoj strani dnevnika, u
kome je ostalo još dve trećine neispisanih stranica, žena je još zapisala svoje
čuñenje kako deca brzo rastu i sazrevaju. Njena ćerka, tanka, mudra i
slabunjava devojčica, tek što je pošla u treći razred osnovne škole, izjavila je
svečano da je počela da vodi svoj dnevnik, jer to čine sva izuzetna ljudska
stvorenja.
To je bilo poslednje što je zapisano u Margaritin dnevnik. Posle toga
oko nje se potpuno i zauvek zatvorio krug Soaresa, u koji ljudski pogled sa
strane nije dopirao i pred kojim se nemoćno, zaustavljalo i oko moje
panorame.
Ali zato su druge slike iz panorame mojih dečačkih godina ostale i dalje
žive i javljale se s vremena na vreme, probijajući se kroz sve promene,
putovanja i vidike mog sopstvenog života.
Dešavalo mi se da, sedeći u pozorištu i gledajući neki komad bez
značaja, odjednom osetim kako se fotelja poda mnom pretvara u nisku
stolicu bez naslona, a ispred mene niče drvena panorama sa svoja dva oka. U
mom sluhu, umesto glasova sa pozornice, javi se, negde u dnu, fina škripa sa
kojom se okreće vasioni svet u panorami. I pred mojim očima iskrsne neki
isečak već zaboravljenog života dalekih zemalja, koje sam gledao na slici u
detinjstvu.
Tako mi se posle mnogo vremena, vremena koje znači naš život,
ponovo ukazao onaj cvetni trg iz Rio de Žaneira.
Jako sunce. Svežina vode na kamenim pločama. Miris cveća. Ljudski
žagor u kom glasovi žena nadvisuju muške kao cvrkutanje i kliktanje ptica.
Vidim da tolike godine nisu ništa izmenile na ovom trgu; samo se ljudi
menjaju i smenjuju, i tako održavaju njegovu neprolaznost.
Za nekadašnjom tezgom lepe Nine sad je druga devojka, plava, puna i
krotka. Njena ćerka. (Zar je toliko godina prošlo?) Zamenjuje majku i sa 
istim pokretima i rečima prodaje cveće, koje takoñe izgleda isto kao i ono
nekadašnje, sveže i bleštavo od rosnih kapljica.
Pa je i ta nenadno oživela slika nestala pod redovnim tokom dana i
života koji zovemo pravim. Izgledalo je da je potonula nepovratno u
zaborav. Ali već posle nekoliko godina opet je neumorno okretanje
panorame, neznatnim povodom i bez ikakve veze sa onim što se tada
dešavalo u meni i oko mene, donelo sliku trga sa cvećem, a sa njom i jedno
iznenañenje.
Kraj tezge vedra i nasmejana starica, posve seda, glatko pričešljane
kose od koje odudaraju crne žive oči u rumenom licu. Kraj nje lepa
devojčica od sedam ili osam godina. Nina i njena unuka.
Razgovaram sa Ninom. Kažem kako je dobro pamtim za ovom istom
tezgom u "našoj" mladosti. Ona se smeje sa nekim prirodnim i lepim
snebivanjem. Pitam je kako ide posao, kako je služi zdravlje, šta je sa
njenom plavom ćerkom. Priča mi živo i prirodno. Ona i muž su dobro. On je
baštovan, i još radi. Za njih je lako. Sa starima je uvek sve dobro i lako.
Teškoće su kod mladosti. Imaju tri sina i tu jednu ćerku. Dobra deca, ali, šta
ćete, deca imaju svoje sudbine. Sinovi se razišli, svi su nekako otišli daleko.
Jedan je čak u vojsci, i to se dobrovoljno angažovao na više godina. Ćerka
jedinica je jedno vreme radila ovde na trgu i bila dobra zamena majci, a onda
se udala. Muž joj je vredan zanatlija i lepo zarañuje, ali ludo ljubomoran.
Imaju već troje dece. Ova je najstarija. (Pokazuje na devojčicu i nastavlja
priču o ćerci.) To im, eto, muti inače skladan brak. Zbog toga i ona u ovim
godinama mora da stoji za tezgom, jer zet neće da čuje da njegova žena bar
ponekad iziñe na trg i da je zameni. To je prava bolest. Čudo je kako ljudi
sami sebi kvare život, gospodine! Sve to kazuje Nina bez gorčine, a iz
njenog govora izlazi da je život lep i dobar, da utoliko više treba žaliti
ovakve izuzetne slučajeve, da sve zajedno treba snositi i popravljati kako se
najbolje može. – Dok to govori, njene su oči nasmejane i krotke; ono
nekadašnje prostranstvo mora i daljina odselilo se nekud iz njih. Prilazi joj
unuka, a ona je miluje po kosi. "Posluži, dušo, gospodina!" Mala se propinje
na prste i, oborena pogleda, još nevešto ali sa Iljupkošću vadi ruže. Tako u
prirodi sve što je mlado i nezrelo sa dirljivim uporstvom oponaša sve što je
jače i starije.
– Kako se zoveš? – upitao sam devojčiču.
– Nina. Nina, vama na službi!
– Ona je prvo dete i dali su joj bakino ime – upada starica veselo.
A zatim dodaje tiše:
– I nalik je na mene!
Kad mi je predala ruže, devojčica je podigla pogled i ja sam ugledao
njene oči, i to odjednom, kao da ih je dotle krila; bile su mrke, široko
srezane, mlade i čedne, ali već sa slabim nagoveštajem dalekih vidika i
morske pučine. 
Segnuo sam rukom u džep, našao novac – ovog puta odmah! – i predao
ga devojčiči.
– Zbogom, Nina! – rekao sam veselo, i već zaustio da joj kažem da
bude i ostane lepa, ali onda sam samo muklo ponovio: "Zbogom, Nina!",
obuhvatajući tim rečima i baku i unuku.
I druge slike iz panorame moga detinjstva iskrsavale su i iskrsavaju i
danas preda mnom, manje ili više jasno, reñe ili češće, a uvek neočekivano, i
lebde koji trenutak pred mojim očima, ali onaj nemerljivi trenutak iz snova,
a zatim iščezavaju, ostavljajući dugo sećanje i dubok trag istinskih
doživljaja. To su ponekad živi ljudi, a ponekad predeli ili stvari.
Živa sećanja i teške misli javljale su se u meni kad bi se pojavila slika
one stare tvrñave na morskoj obali, isluženog bastiona i odbrambenog topa
na njoj. S godinama, on je sav pozeleno i tom mimikrijom se posve
izjednačio sa sivim kamenom i travom svoga ležišta. Sad izgleda kao
ogroman tropski gušter koji se pritajio.
Eto, sa tim starinskim topom ja ponekad vodim duge razgovore koji su
otpočeli davno, u sarajevskoj panorami. Samo to nisu više oni dečački
razgovori o sanjanim pustolovinama – i dramama koje bi mogle biti. Kao
starom poznaniku, ja mu pričam sve ono što sam, u ratu i u miru, kao
inženjer i stručnjak, video i osetio i shvatio u dodiru sa topovima našeg
vremena i sa onima koji ih izrañuju, usavršavaju i daju ljudima da ih
upotrebe protiv ljudi. A sa njim se može o tom razgovarati kao sa živim
bićem. Valjda stoga što, ovako star i napušten, u stvari i nije više top, a ipak,
po još svežem sećanju, pamti i zna mnogo štošta o topovima i njihovim
nedelima.
Ni oni hramovi na Cejlonu nisu potpuno potonuli u zaboravu. Dešava
se i sada da me iz sna trgnu isti oni zvuči drvenih duvačkih instrumenata i
malih doboša, koji prate molitveno mrmljanje, isprekidano uzdasima, i
zaglušuju ljudsku misao u zametku. I masa pobožnih poklonika što gamiže
uz kameno stepenište, koje obećava raj, izgleda da je ista ona, iako je od
onda jedan naraštaj smenio drugi. Ta reka ljudi koji se nekom mole, čas je
jača čas tanja, ali ne mogu da joj sagledam kraja, kao ni stepeništu koje mom
kratkom vidu izgleda kao beskonačna traka.
Razbuñen tom vrevom i piskom i tom neutešnom slikom, polagano
sabirem misli i u noćnoj tišini gradim sebi drugu, dostojniju sliku sveta i
ljudskog puta u njemu.
A dešava se da iskrsnu i druge, vedrije i utešnije slike kojima me moja
panorama daruje i ohrabruje.
Vozim se umerenom brzinom kroz ozelenelu aleju pravih i visokih
topola, usred Srema. Proletnji vetar nosi njihove belepa huljice kao lak i
topao sneg, zasipa ceo kraj i stakla na našim kolima. Sve oko nas postaje
lako i nestvarno, osloboñeno za trenutak nužde da večito bude i ostane ono
što je. Tada se odjednom prosu ispred mene Lisabon, grad na ušću velike 
reke u beskonačni okean, onakav kakvog sam ga video nekad u panorami
moga detinjskog sveta: sa nečim bujnim, luckastim i ponesenim u arhitekturi
palata i crkava, ali sa nečim ljudskim i plemenitim u grañi i rasporedu svojih
živih i dostojanstvenih naselja.
Kamenitom obalom starog pristaništa, pod proletnjim suncem, idu u
grupama ribarske žene i devojke, lako odevene i preplanule, sa širokim
plitkim korpama na glavi kao egzotičnim šeširima. Nose ulov ribe koju su
njihovi očevi, braća i muževi dovezli u crnim barkama. One su u većini
mlade i vitke, a teret na glavi, koji svaka od njih pravilno rasporeñuje na sve
delove svoga tela, nameće im tako pravo i dostojanstveno držanje, da izgledaju
kao ciprese i topole u hodu. Oko njih zvučni talasi njihovog smeha i
razgovora. Neke su bose, a neke nose plitku drvenu obuću, vrstu nanula koje
u živom ritmu njihovog hoda biju o kamene ploče i odjekuju kao vesele
kastanjete. Neke su malko izdvojene iz grupe, gledaju pravo preda se, kao da
im to pomaže da održe ravnotežu izmeñu svoga tela, hoda i tereta na glavi, i
pevaju tiho, svaka za sebe.
Sav život ljudski, čini mi se, stupa sa njima, život sa svojim ploñenjem,
rastom i starenjem, lovom, hranom i ljubavlju. Zato i ja ukorak stupam
uporedo sa njima. Sve mi se čini da se podmiguju i smeju malo i na moj
račun; isto osećanje imao sam, sećam se, nekad kao dečak u panorami i, isto
kao onda, malo mi je krivo i nezgodno, ali ja ih ipak ne napuštam, jer mi je
lakše podnositi njihov vedri podsmeh nego se odvojiti od njih.
Takvi prizori traju dugo. Traju dugo u meni, ali samo magnovenje
jedno u drvoredu kroz koji se vozimo. Tek što sam to pomislio, a već, evo,
bledi i nestaje povorka ribarskih žena; ne zasipaju me više one svojim
mekim sjajnim smehom, nego opet aleja svojim belim pahuljicama. Jedna za
drugom, topole strelovitom brzinom zbacuju lik lisabonskih ribarki, i postaju
opet ono što su – zatalasana lisnata drveta na proletnjem suncu. Poneka od
topola još je ribarka; poneka je to samo još do struka, a odatle naviše već je
bujna krošnja, oko koje još trepti poslednji zvuk ribarske pesme na stranom
jeziku. Ali već idućeg trena sve su topole preobražene i vraćene u svoj lik.
Nigde više Lisabona ni njegovih žena. Oko mene je samo zeleni drvored
topola, koje obilno rasipaju svoje pahuljasto, lakokrilo seme, i predaju ga
vetru i slučaju.
Tako se munjevito javljaju i munjevito nestaju ovakve slike sveta iz
moje panorame. Ali javiće se možda opet, ili ove ili neke druge. Ništa tu ne
treba pouzdano očekivati, a svemu se može nadati. Takva je ta ljubav koja je
u meni planula nekad, dok sam u onoj zatvorenoj i poluosvetljenoj prostoriji
gledao slike gradova i predela, a nikad se više nije gasila ni smanjivala, nego
je sa mnom zajedno rasla, sazrevala, ne gubeći s godinama snagu ni sjaj.
Bila je skupa i teška ta strast, ali ja sam je plaćao radosno i neštedimice, ne
više niklenim groševima, nego najboljim delom sebe. Pa ipak, ja sam njen
dužnik, i ostaću to doveka, jer slike sveta koje sam video ili naslutio ne 
mogu biti nikad dovoljno plaćene. One me nose i podižu, i vezuju za život, i
dokazuju mi uvek ponovo da lutajući godinama svetom nisam uludo snagu
gubio.



CIRKUS

Dan, još protkan maglom, prilično je odmakao, a niko nije naišao ispod
otvorenih prozora ni dozvao me, niti je zazvonilo zvonce na kapiji mog
dvorišta. Obradovao sam se tom zatišju kao zasluženom odmoru i
neočekivanom poklonu. Odmah posle doručka izišao sam i ispeo se
stepenicama koje vode u strmu baštu iznad kuće da prošetam i udahnem
vazduha. Tu sam osetio da me stalno prati neko daleko i nejasno sećanje:
mnogo tame i mnogo jarke svetlosti; trube, bubnjevi, zadivljeni poklici,
konjski topot, miris smrčeve strugotine, dah, šarenilo i zvuči cirkusa, i teška
tišina prohladne palanačke noći; bezrazložni veliki zanos i isto takva i tolika
potištenost.
Sve je to u vezi sa snom koji sam usnio minule noći, i odmah ga
zaboravio. Ali uporedo sa danom, koji je jačao dole nad gradom i ovde oko
mene, raslo je, zgušnjavalo se i dobijalo sve nove i sve jasnije crte i to moje
sećanje na dogañaj iz detinjstva, izazvano noćašnjim snom.
Na samom početku te školske godine, kad sam stupio u treći razred
osnovne škole, stigla je u naš grad uzbudljiva novina.
Na prostranoj površini Velikog pijaca počeli su jednog dana da slažu
neke grede i letve i da gomilaju sanduke. Idući iz škole, mi smo se
zaustavljali i posmatrali zaposlene ljude, strance i domaće, kako predano,
očigledno s nekim planom, posluju oko tih stvari, i kako u tom radu svaka
od njih dobija svoje mesto, svoj nov izgled i time objašnjenje i opravdanje.
Sve zajedno: podiže se cirkus.
Još pre nego što je dovršena velika šatra od sivog platna, u našoj kući
počeo je razgovor o tome da li treba ići na prvu predstavu toga cirkusa, i da
li treba povesti i mene. Nisam razumeo sve što su moji roditelji govorili, ali
mi se činilo da je nemogućno da neće iskoristiti sreću koja im se pruža.
Manje je bilo izgleda da će povesti i mene. Takvo rešenje učinilo mi se
isuviše lepo i povoljno, pa prema tome neverovatno i nedostižno. I unapred
sam osećao uskus uzdržanih suza i čamotinju večeri u kojoj ću ostati sa
baba-Smiljanom da "čuvam kuću". Unapred sam znao da ću i ovog puta
savladati ogorčenje, da neću zaplakati ni pokazati koliko mi je teško, i da će
mi zbog toga biti teže. A ipak su me poveli. Suze su nestale negde u meni,
ogorčenje sam zaboravio. Uostalom, ono se svekoliko pretvorilo u radost.
Čarolija je već počela. 
Sve je bilo izmenjeno. Jednolični život koji sam toliko mrzeo, sav je
preplavljen uzbuñenjem, a uzbuñenje – to je za mene pravi oblik života,
jedini dostojan da se nazove tim imenom.
Ranije se večeralo, svečano obuklo. Iz kuće smo izišli sa prvim
mrakom, kad se inače redovno pregledaju prozori i zaključavaju i kućna i
avlijska vrata. Spuštala se noć, a meni je izgledalo kao da sviće. Izdaleka se
videlo da je Veliki pijac osvetljen, a u toj svetlosti kretali su se ili stajali
ljudski likovi kao crne siluete. Iznad ulaska u šatru podrhtavalo je široko
obasjano platno na kome je pisalo crvenim slovima: "Cirkus Veler".
Nemirna srca i pritajena daha ušao sam sa svojima u cirkus koji je bio jarko
osvetljen. Nekoliko redova sedišta od neoblanjanih smrčevih dasaka
sačinjavali su pravilan krug oko cirkuske arene posute debelim slojem meke
i žućkaste strugotine.
Čudo je već osvajalo moja čula. Igra je počinjala da se razvija. Osećao
sam kako mi se lice žari i oči plamte, a u džepovima sam grčevito stiskao
hladne prste. Kroz vrelu maglu ukazivala su mi se meñu gledaocima poznata
lica naših grañana, a ja sam se u čudu pitao otkud oni tu, i odmah ih gubio iz
vida i zaboravljao kao poslednje ostatke života koji smo ostavili iza sebe i
koji sad sve više bledi i nestaje.
U arenu su, uz smeh i radosno ptičije kliktanje, upala dva klovna. Trčali
su, preturali se, preskakali jedan drugog; sporazumevali su se samo
mimikom i dovijali se kako da jedan drugog nadmudri i što bolje nasamari.
Ova dva smešna čoveka u šarenim odelima, sa nabeljenim licima iz kojih su
sjale ljudske i ljudski umne i tužne oči, zasenila su sve što je dotle za mene
značilo svet. A to je bio tek uvod u pravu veliku igru.
Grunula je muzika od limenih instrumenata i bubnjeva. Preda mnom se
kao svetlo, šareno i nemirno platno razvijao neki život kakav nisam mogao
slutiti da postoji, a koji sam, u sebi, nesvesno, odavno očekivao. Javljalo se,
izgleda, upravo ono što mi je u čestim časovima dečačke potištenosti toliko
nedostajalo. "To je, to je to!" – govorio sam sâm sebi i uživao kao zasebnu,
izdvojenu slast svaki trenutak vremena koje je brzo prolazilo i svaku
pojedinost prizora koji su se preda mnom odigravali.
Za klovnovima došla su dvojica artista na trapezu. Njihovi zamasi i
skokovi izazivali su divljenje, a kad bi njihova vratolomna smelost došla do
vrhunca, poneka žena u publici prekrila bi oči rukama i njen ustrašen,
prigušen povik odjeknuo bi cirkusom.
– Aaah!
Zatim su došle vežbe sa dresiranim konjima. Sa strane je stajao direktor
cirkusa u jahaćem odelu; na glavi cilindar, na nogama visoke čizme tesnih
sara. Ufitiljeni brkovi na nepomičnom licu. Vitlajući dugačkim bičem u ruci,
on je mirno i nadmoćno, kao neko više biće, upravljao celom igrom. Ugojeni
i sjajno timareni belci i vranci obilazili su uokrug, propinjali se ili padali na
kolena na pucanj biča, i na isti takav znak odlazili iz arene. Poslednja slika 
izazvala je oduševljenje i burno odobravanje gledalaca. Na vrancu bez
obeležja i svetle pege, koji je trčao izmeñu dva belca niža od njega, jahao je
snažan i plećat jahač u raskošnom kostimu, a iza njega nabeljena i
narumenjena žena u svetlom trikou, samo sa kratkom pelerinom od modre
svile, vezanom oko vrata. Pošto su nekoliko puta učinili krug, žena se na
pucanj biča vinula i ispela jahaču na ramena, a on je tada, očigledno velikim
naporom, polako i oprezno počeo da se diže. Već idućeg trenutka on se,
zavaravši oči gledalaca, ispravio i naoko lakim pokretom stao vrancu na
sapi, pridržavajući samo prstima leve ruke ženu koja mu je stajala na
ramenima. Pripijeni jedan uz drugog, tri konja su jurila, bacajući kopitama
strugotinu po prvim redovima gledalaca; na srednjem je stajao snažni jahač
sa pobedničkim izrazom lica, a na njegovim ramenima, uspravna i sjajna
žena u trikou boje tela, kao naga, dok je za njom vijorila njena modra
pelerina. Posle toga veličanstvenog prizora izišli su radnici, prostrli šaren
ćilim i stali da zatežu žicu iznad arene, s jednog kraja na drugi. Ti ljudi u
svojim običnim radnim odelima izgledali su kao zalutali ovamo iz onog
davno nestalog sveta u kome sam i ja nekad živeo. Na žicu se ispela
naročitim stepenicama mlada igračica iz Mañarske po imenu Etelka.
Direktor joj je pri tom pomagao ceremonioznim pokretima. Bila je sitna,
nežnija i na izgled slabija od one jahačice, ali njeno telo je bilo savršeno
vajano, u trikou od crne svile, sa posve kratkom zelenom suknjicom, jako
nabranom oko kukova, dok joj je žut jelek stezao struk i slabo prikrivao
grudi. U desnoj ruci držala je laki kineski suncobran. Najpre se kretala
oprezno i sporo. Izgledalo je neverovatno da će preći preko te žice. Nekoliko
puta se zahinjala i zastala kao da će pasti, kao da već pada, ali se krajnjim
naporom, mašući levom, slobodnom rukom i svojim suncobranom, ipak
održala i produžila da klizi po žici. Meni se u tim trenucima srce od uzbu-
ñenja pelo u grlo. A kad je stigla na kraj žice, vratila se krećući se već lakše i
sigurnije. Na licu joj je stalno lebdeo lak i bezbrižan osmejak.
To za mene više nije bio cirkus! Ta žica je bila razapeta od planine do
planine, iznad nekog proletnjeg predela, a devojka na njoj prelazila je
lebdeći, slobodnija od ptice i lakša od leptira s jednog kraja širokog vidika
na drugi, zajedno sa svojim skupocenim osmejkom. Čista i kao bestelesna,
zvezda a ne žena.
Izgledalo mi je da čudu i lepoti nema kraja, da ti ljudi sve mogu i
ostvaruju sve što zamisle. Znaju šta hoće, a što hoće, to mogu. Nisu im
potrebne reči ni objašnjenja. Govore pokretima. Ne oklevaju, ne greše, ne
dosañuju se kao mi. Ne lažu, jer im to nije potrebno, i ne dopuštaju nikom i
ničem u sebi ni oko sebe da slaže ili izneveri. U pouzdanju i izvesnosti se
kreću i žive. Ne znaju za nesporazume i nedoumice. Preskaču, lebde ili lete
iznad svega toga. Okrenuli su leña onom što se tamo napolju zove život, ali
samo zbog savršenijeg i lepšeg života. Srećni su.
Takvoj sreći, činilo mi se, idemo u susret i mi. Život kojim smo do sada 
živeli natkriljen je, i potpuno i zauvek potisnut. Sve su prepreke oborene.
Igra će odsad biti smisao i sadržina života, a smelost i lepota njegovi redovni
zakoni. Svi ćemo živeti i kretati se tako i izvoditi slične i još veće podvige.
Krut i zanemeo od tih otkrića, bio sam zaboravio sve drugo oko sebe,
ne samo svoje sugrañane nego i roditelje sa kojima sam došao. Činilo mi se
da sam potpuno sam, da i nemam nikog svog, da sam tu došao jedino da
saznam i vidim kako se živi u tom velikom svetu igre, bleska i veličine, a
posle da produžim i sam tim putevima da, jašući ili lebdeći u smelim
skokovima, savlañujem kao igrajući se prostranstva, radosno i lako, sa
osmejkom na licu, srećan što me ljudi gledaju i što mi se dive.
Ali upravo tada kad sam hteo da se osmehnem tome trenutku u susret,
desilo se ono što sam najmanje očekivao. Kad je igračica srećno izvela i
drugi put svoj hod po žici i vratila se na polaznu tačku, zagrmeo je bubanj i
pobednički pisnula truba. Lepa žena je digla visoko svoj kineski suncobran,
vešto se poklonila gledaocima na sve četiri strane, a zatim, kao da je bez
težine, skliznula u naručje svom direktoru, koji je odbacio bič i dočekao je
kao hladnokrvan i uzvišen spasilac.
Taj trenutak velikog trijumfa neobično se produžio. U meni se javila
sumnja, pa strah. Prva pomisao da bi to moglo nagoveštavati kraj ove igre.
Muzika je treštala, u publici je zavladao radostan žagor, neki su poustajali sa
svojih mesta; u arenu su upali klovnovi i preturali se i okretali na rukama
kao živi točkovi. Ušli su i ostali izvoñači programa, klanjali su se i
dobacivali poljupce publici.
Jedno po jedno, svi su oko mene poustajali. Ja sam ostao na mestu,
nepomičan, držeći se obema rukama za dasku na kojoj sam sedeo. Bolno
otrežnjen, sa nevericom sam slušao i gledao šta se to dešava oko mene. Sve
je bilo u pokretu. Prve lampe su se gasile, konji su rzali, klovnovi vrištali,
direktor pucketao bičem. Izgledalo je da mi se svi smeju. Kraj, kraj, kraj!
Tako dakle! Zar te stvari imaju kraj? Pa to je onda kao da i ne postoje!
Zar igra i lepota mogu da lažu? Zar su to samo bleštavi, nestalni i prolazni
prividi koji nas lako opsene i zavladaju nama da bi nas isto tako brzo i
neočekivano napustili? Zašto su zametali onu igru kad su znali da neće i ne
može trajati? I šta vredi sve to ako ne traje?
Jedva su me urazumili i odlepili od mog sedišta. Na izlazu sam se još
jednom okrenuo i video kako radnici savijaju šareni cirkuski ćilim, a dva
klovna trče oko njih i sapliću se uz veselu ciku i kreveljenje. Kraj! Savijaju
ćilim – sve je gotovo! Kraj!
Napolju je bilo mračnije i hladno. Svet se razilazio. Moj otac i moja
majka uzeli su me izmeñu sebe i vodili me, jedno za jednu, drugo za drugu
ruku. S naporom sam održavao korak sa njima. Stiskao sam zube i nastojao
da zadržim suze teškog razočaranja koje me je ispunilo svega.
Iz tog sećanja, koje je ličilo na živ san pod suncem vedrog jutra i
dobijalo sve jasnije konture, prenulo me zvonce. Dole na kapiji neko je jako 
i dugo zvonio. Čuo sam kako mu otvaraju i kako ga uvode u kuću. Sišao sam
niz ono nekoliko stepenica, ne čakajući da me zovu. U gostinskoj sobi
nalazio se postariji čovek, stranac neki.
Atmosfera te prostrane sobe menjala se često iz osnova, a ponekad mi
se činilo da se i obim i ureñaj njen nienjaju, već prema karakteru, izgledu i
ponašanju gosta. Sad je cela prostorija bila ispunjena nekom nelagodnošću i
olovnom težinom.
Prema meni je na divanu sedeo oronuo i pohaban čovek. Da, pohabano
je bilo ne samo njegovo odelo nego i lice i telo, ako se tako može reći. Na
njemu je bio komplet od sivog debljeg štofa, požuteo i izgužvan. Svoj crni
okrugli šešir popovskog formata, čovek je čas stavljao na divan, pored sebe,
čas ga opet uzimao na krilo i gladio, kao u neprilici. On je bio taj koji je
izgovorio tu reč.
– Oprostite, ja sam u neprilici...
Da, u neprilici je, to se vidi, ne samo sa šeširom i ne samo sa odelom i
cipelama nesavremenog kroja i izgleda nego i sa jezikom kojim se izražava.
To je bio pravi austrougarski čovek, roñen sredinom devetnaestog veka
u Trstu, a umro pre pedeset i dve godine u ovdašnjoj bolnici. Majka mu je
bila Italijanka slovenačkog porekla, otac Čeh. Govorio je i nemački i češki i
italijanski, ali nijedan od tih jezika nije znao tako dobro da ga u razgovoru sa
pravim Nemcem, Čehom ili Italijanom ne bi mučilo osećanje manje
vrednosti. Najbolje je znao jezik cirkusa, jer je u cirkusu odrastao i vek
proveo; zamalo da nije i umro u cirkusu. Tu se služio naročitim govorom
koji je bio mešavina mnogih jezika i podesan za objašnjavanje i
nadvikivanje sa artistima, pomoćnim radnicima, pa i sa konjima i drugim
životinjama.
Sa mnogo snebivanja, tražeći reči, on je rekao da se zove Romualdo
Beranek, nekadašnji sopstvenik i direktor cirkusa "Veler", a zatim je
nastojao da mi objasni razlog svoga dolaska.
Sećanja – ponekad, i ponečija sećanja – mogu da imaju veliku pokretnu
snagu. Dok se o ljudima ne misli i ne govori, oni mogu da leže i trunu
neosvetljeni i nepomični u zaboravu. Ali kad ih jednom pokrene nečije živo i
snažno sećanje, onda treba ići do kraja; treba sve osvetliti sa svih strana,
prikazati onako kako je uistini bilo i, ako je potrebno, dopuniti. Evo te
dopune.
One noći, pre pola veka, kad je cirkus "Veler" na Velikom pijacu, na
čitav sat pre svoje prve predstave u našoj varošici, zapalio svoje lampe,
direktor je pregledao još jednom sav cirkuski materijal, kostime na osoblju i
orme na konjima, prebrojao prihod od prodatih karata na kasi, a zatim otišao
u kola koja su mu služila kao stan. Tu je ležala njegova teško bolesna žena
Ana.
Uzeli su se pre više od dvadeset godina. On je radio sa konjima u
cirkusu njenog oca. Ona je bila njegova vršnjakinja, punačka i rumena ćerka 
jedinica starog Velera, čiji je cirkus dobro radio i bio poznat u celoj zemlji.
Mnogi su se otimali o tu naslednicu, pametnu i dobroćudnu devojku. Sreća
je poslužila njega. Kad je umro Veler, žena i on su ostali jedini vlasnici cirkusa.
Nisu imali dece. Dug niz godina žena je vodila kasu i knjigovodstvo
radnje. Njena štednja i umešnost pomagale su da se cirkus održi i u
nepovoljnim godinama. Bila je rano pregojena i teška, ali uvek živahna,
okretna i vešta u poslovima. Od pre pola godine teško se razbolela. Sad leži
sva otečena i nepokretna, u kolima, na teret sebi i mužu.
Uvek je bila ljubomorna. Samo, to je bila ona laka i bezazlena
malograñanska ljubomora, bez zloće i gorčine, bez pravog povoda i bez
posledica, koja je čak davala neku draž i živost njihovom životu, punom
rada, briga i seljakanja. Tek otkako je počela da poboleva, stvar je bivala sve
više teška i neprijatna. Što je najgore, sad ima za ljubomoru i opravdanog
osnova. Direktor je zaljubljen u igračicu na žici, sitnu i laku, a snažnu i veštu
Mañaricu Etelku, kako može da bude zaljubljen čovek na izmaku snage, u
svojoj pedeset i nekoj godini.
To je bilo neočekivano čudo, jer svi su ga poznavali kao trezvena i
stroga čoveka koji nije nikad izdvajao nijednog od dvadesetak članova svoje
trupe. A naišlo je to, ni on sam ne bi umeo kazati kad ni kako, naglo, bez
mere i objašnjenja. Njegova pažnja odjednom se zaustavila i usredsredila na
tu sitnu devojku koja je dotle bila samo jedna od "numera" njegovog programa.
Privlačilo ga je sve što je ona radila ili govorila: svaka njena reč,
svaki pokret i pogled slagali su se u njemu i, na kraju, ispunili ga celog
nekom uzvišenom i radosnom nežnošću kakvu nikad nije poznavao ni slutio
da postoji.
Svi u cirkusu znaju to i primećuju, i uvek se nañe poneko da neku
pojedinost direktorovog ludovanja dostavi i bolesnoj ženi.
I sada, dok on oblači svečano jahaće odelo u kome nastupa u areni, ona
govori tiho ali oštro, ponavljajući svoj svakodnevni i kao molitva jednolik
niz prekora, žalbi i opomena, pomešanih sa stenjanjem i uzdasima.
Ona umire, kaže, i za sebe, nema više šta da brine. Sa njom je svršeno.
Kraj! Božja volja takva! Kraj! Ali ono što je muči i što joj zagorčava
poslednje trenutke, to je njegova luda i sramotna veza sa tom Etelkom koja
mu može biti ćerka, ili još malo pa unuka. Zaludila ga belosvetska drolja
koju su u njenoj trinaestoj godini zaticali sa konjušarima, u slami ispod
jasala. Kako ga nije stid i od boga strah? Kako se ne seti njenog tate, starog
Velera, koji ga je učinio čovekom, kad već ne misli na nju koja mu je bila
drug i prijatelj, godinama, u zlu i u dobru. Misli li on, kukavac, da ga je
Etelka izabrala zbog njegove mladosti, snage i lepote? Zar njemu, u
njegovim godinama i njegovom položaju, još trebaju žene? Ali trebaju
Mañarici njegove pare. "Zar on ne vidi šta mu sprema igračica? Čeka samo
da umre gazdarica, pa da se venča sa njim, a tada će lako istisnuti njega i
ostati gospodar cirkusa, sa njihovim jahačem Sivorijem, sa kojim i sada živi. 
Na prosjački štap će ga oterati. To je takva žena, otrovnica. Videće on to. I
tada će se setiti nje i njenih reči.
Nastojao je, kako je najbolje umeo, da je razuveri ili bar umiri. A činio
je to mlako i nevešto.
– Umiri se, Andulko! Ti znaš da nije tako.
– Šta nije tako? Ako si ti obnevideo, nisam ja slepa. I konji i psi u
radnji znaju gde provodiš vreme posle ručka. Ne samo što ti prazni džepove,
nego ti je popila mozak i srž iz kostiju. Eto si se sav usukao i olinjao.
Pogledaj se u ogledalu da vidiš šta je učinila od tebe. A šta ti tek sprema?
Žao mi te, jadan čoveče, žao!
Žena se zaplakala, a on je zalupio vratima i, zakopčavajući poslednja
dugmeta, otrčao u cirkus. A kad se po završetku predstave vratio, gladan i
umoran, bolesnica ga je dočekala opet svojom jadikovkom koja nije imala
kraja. I sad je trebalo spavati tu pored nje, misleći na sutrašnje poslepodne
koje će provesti sa Etelkom.
Još te jeseni žena mu je umrla. Pokopana je na katoličkom groblju u
Osijeku, gde je tih dana cirkus gostovao. Ubrzo se oženio Etelkom. A posle
je došlo ono što ne valja. Nekoliko nedelja nečeg što je ličilo na slobodu i
uživanje, a zatim nepune dve godine gañenja, poniženja i rvanja sa
ñavolskom ženom koja ga je unižavala i vredala, sa nekom divljom
nasladom, svakom prilikom i na sve moguće načine, u četiri oka i pred
ljudima, ne ulepšavajući i ne krijući ništa. Sam nije mogao da shvati što se to
dešava sa njim. Često i uzaludno se pitao zašto je tako oduzet i nemoćan
prema njoj, a otkud opet u nje ta snaga i sloboda i ta nezasitljiva potreba da
ga kinji i sramoti pred svima i na svakom koraku; i to sve više i svirepije što
je on više nastojao da bude nežan prema njoj i da joj ugodi u svemu. Osećao
je samo da se topi i smanjuje i video da je, još za njega živa, u radnji
zagospodario njegov nameštenik, jahač, Etelkin dragan, Sivori. Polovinom
druge godine – cirkus se posle duže turneje po Hrvatskoj i Mañarskoj opet
vratio u Sarajevo – Etelka mu je saopštila suvo i poslovno da ona više ne
može da živi ovako. Želi, kaže, da ima dete; naravno ne sa njim, jer je on –
to i sam zna – jalov i nemoćan, a i kad to ne bi bio, ona neće dete od njega,
nego od Sivorija. U tom je stvar. To je jasno: želi dete i imaće ga. A neće
ništa da krije i ni pred kim da laže. I hoće, evo, da ga na vreme obavesti o
tome. On može, ako želi, i dalje da ostane pored njih; ako mu se ne sviña,
može da ide. Po volji! I govoreći to, gledala mu je pravo u oči, bez
uzbuñenja, bez mržnje, hladno i rasejano.
Nije odgovorio ništa; nije mogao, nego je pobegao iz kola i sklonio se
na skrovito mesto, iza štala, gde se izbacuje ñubre, strugotina i svakojaki
otpaci i ostaci cirkuskog života. Tu je ostao dugo stojeći nepomičan, šireći
prste na rukama i gledajući svoje dlanove kao da ih dotle nikad nije video. I
tu mu je u jednom jedinom trenutku postalo jasno ono što mu je dotad, evo
već više od godine dana, izgledalo tako nerazumljivo i zagonetno – čas kao 
da jeste, a čas kao da nije i ne može biti – i on je najposle shvatio. To što je
maločas stajalo pred njim i govorilo mu ono što niko živ smisliti nije mogao,
a još manje drugom čoveku u lice kazati, to i nije Etelka, devojka koju je on
upoznao i poželeo, tanku i glatku kao sklizak mirišijavog sapuna, nego sama
smrt i crna propast kojoj se nije trebalo ni primicati i od koje se sad valja
braniti. To je udarac koji sačekuje čoveka na njegovom putu, u neodreñenom
trenutku i na nepredvidljivom mestu, i menja odjednom potpuno sve u
njemu i oko njega, i odreñuje sve njegove dalje misli i postupke.
Istog dana kupio je velik lovački nož. Nikad nije voleo oružje ni
razumeo ljudsku potrebu za njim. Čak i u tvrdom i grubom cirkuskom
životu, u kome se valjalo nositi sa ljudima i životinjama svakojakih ćudi i
raznih rasa, zazirao je od nasilja. Ali ovog puta nije mogao drukčije. Bio je
uveren da je to jedino čime bi se mogao preseći onaj nevidljivo tanki i oštri a
neraskidljivi konac koji ga vezuje za Etelku, i koji će ga udaviti sigurno ako
ga, koliko danas još, ne preseče.
Nož je bio tu, ali nedostajalo je ostalo. Trebalo je ostvariti odluku, ali
tada se pokazalo da je to lakše zamisliti nego izvršiti. Kad se, pred podne,
vratio iz varoši i zatekao Etelku kraj prostrtog stola, učinilo mu se da će lako
preći put koji deli pomisao o udarcu od udarca samog. Ali kad je prišao bliže
i izmahnuo nožem, pred njim se odjednom umesto sitne i nežne "ptičice sa
žice", kako su je u cirkusu zvali, našla ljuta tigrica koja ume da se brani i ne
zna šta je strah. Nije odstupala, nego je išla pravo na njega i levom rukom
hvatala za go nož, a desnom ga tukla po očima. Nasrtala je kao da brani ne
samo svoj život nego i svoje još neroñeno dete i onog svog plećatog čoveka
koji svako veče jaše na vrancu bez pege, a sa ženom visoko uspravljenom na
njegovim ramenima. On je vitlao nožem, smerajući na ono razgolićeno
mesto ispod njenog belog i nežnog grla, jer je odranije još, sam ne zna zašto,
zamislio da je tu negde čvor onog smrtonosnog konca koji valja po svaku
cenu preseći. Ali žena nije dala blizu sebi, branila se ne snagom nego lakim
leptirastim pokretima, i to tako kao da ima hiljadu ruku. A pri tom je vikala,
ne vikala, nego urlala kao brodska sirena u magli, na Savi. Njegov nož je sa
naporom tražio put kroz to neočekivano grananje i lepršanje njenih hitrih
ruku, i sporo se probijao ka cilju. Tako je direktor izgubio nekoliko
dragocenih sekunda, dok u sobu nije utrčao jedan od ona dva klovna i oborio
ga, s leña, jednim jedinim udarcem.
Dozvali su policiju. Kad su ga podigli sa zemlje, držao je još jednako
nož u ruci, i bacio ga je tek na oštar stražarov poziv. Odveli su ga vezana i
krvava, dok su njoj previjali sekotine na dlanu leve ruke.
Zadržan je u zatvoru, a posle upućen na posmatranje. Etelka je uzela
advokata. Direktor se branio sam. Branio se oštro i odlučno, pa ipak, ili
možda upravo stoga, pogrešno i bezuspešno. Dokazivao je da nije
neuračunljiv. ("Da, bio sam neuračunljiv, ali samo onda kad sam onako ludo
poželeo mladu sitnu ženu sa žice; inače, ni pre ni posle toga. Uostalom, to je 
moja nesreća, moja lična stvar. Pa zar je pravo da za to budem kažnjen i
izgubim sve svoje, i samu slobodu?") Želeo je samo jedno: da obavesti svet
o svom slučaju i da pokaže na živom, neverovatnom primeru šta mogu zli
ljudi i vešti advokati da učine od čoveka koji pogreši u jednom trenutku i
sam krene putem sopstvene propasti. Ali, stvar je išla teško. Niko nije hteo
da ga dokraja sasluša ni mogao da shvati. Što je najgore i prosto
neshvatljivo, osoblje cirkusa bilo je protiv njega, a za novu gazdaricu i
njenog ljubavnika, i tako i svedočilo pred sudom. Lekari i sudije su mu
prebacivali što je "slabu ženu" napao nožem. Čuvši to, u njemu se digao
talas gorke ironije. Smejao se gromko. Učeni su ljudi i stručnjaci su, a ne
vide da nije u pitanju slaba žena, nego lukava i krilata zmija! A kad je hteo
da im dokaže da je bio prisiljen da se brani, i sa snebivanjem i kao za sebe,
pominjao svileni konac koji je pretio da ga uguši, oni su se značajno zgledali
izmeñu sebe, umirivali ga i sažaljivo tapšali po ramenu. Ipak, on nije gubio
nadu. Ali izdala ga je jetra. Nije doživeo kraj svoje parnice. Umro je ovde u
Sarajevu i sahranjen je na groblju u Koševu.
Tu je direktor zaćutao jedan trenutak, a onda se naglo digao:
– Izvinite što sam vas uznemirio, ali sad znate sve. Bar onoliko koliko i
ja. Sad možete dopuniti svoje sećanje iz detinjstva. Jer svaka stvar u životu
treba da bude osvetljena sa svih strana. Inače, ja ništa ne tražim od vas, i
neću više da vas zadržavam. Izvinite!
Nespretno se opraštajući, krenuo je put izlaza. Pred sobom je nosio sa
obe ruke svoj veliki crni šešir, kao neki predmet koji je ranije zaboravio
ovde i sad odlazi zadovoljan što ga je našao. 
